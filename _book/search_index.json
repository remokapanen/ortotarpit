[["index.html", "Ortopedia, traumatologia &amp; käsikirurgia -tärpit Kappale 1 Wiki", " Ortopedia, traumatologia &amp; käsikirurgia -tärpit 2025-11-13 Kappale 1 Wiki Tärpit ovat wikissä formatoitu aika rumasti ja niiden navigointi on vaikeaa, koska vuoden 2020 kysymyksiä ei ole numeroitu oikein vastausten mukaan ja uudemmissa ei tyypillisesti edes ole vastauksia (poislukien 2021). Vanhemmissa tärpeissä on myös runsaasti virheellisiä vastauksia. Uudemmissa usein puuttuu kysymyksenasettelu kokonaan ja usein on myös muistettu kysymyksenasetteluita väärin. Vaihtoehdot myös puuttuvat hyvin usein. Olen yrittänyt siistiä tärppilistaa ja puutteellisissa kohdissa kirjoittaa aiheesta tietoa, jota voi kerrata, vaikka kysymystä tai vaihtoehtoja ei olisikaan wikissä tarjolla. Olen myös useissa kohtaa yrittänyt muistaa lisätä selityksiä sen suhteen, miksi jokin vastaus on oikein ja miksi toiset vääriä. Toivottavasti tämä rebuildi parantaa tärppien läpikäymisprosessiasi ja säästää aikaasi. Jos huomaat virheitä (varmasti löytyy), niin otan korjausehdotuksia mielelläni vastaan esim. sähköpostitse tai C7-oppaan palauteformsin kautta. "],["fortis.html", "Kappale 2 2020 (Fortis ) 2.1 Solisluun murtumat 2.2 Päivystyksessä (Kuusamon terveyskeskus) lähtisin hoitamaan kyseistä murtumaa ensin 2.3 Minkälainen nilkkavamma? 2.4 Mikä seuraavista rakenteista on FTA? 2.5 Kuvassa näkyvä jalkaterän liike tulee pääasiallisesti 2.6 Mikä seuraavista rakenteista on tibialis posterior jänne? 2.7 Hamstring repeämät 2.8 Mitä kuvassa testataan (potilas makuulla vatsallaan)? 2.9 Eturistisiteen repeämä 2.10 Supraspinatuksen toimintaa voi testata 2.11 Mikä seuraavista rakenteista on peroneus longus jänne? 2.12 Mistä murtumasta on todennäköisimmin kyse? 2.13 Mikä murtuma? 2.14 Tyypillisen radiusmurtuman käypähoito suositus 2.15 Kuvan nilkassa 2.16 Lonkkamurtuma 2.17 Olkanivelen sijoiltaanmeno 2.18 Subtrokanteerinen lonkkamurtuma 2.19 Luunmurtuman paraneminen 2.20 Atyyppinen reisiluun murtuma 2.21 Eturistisiteen repeämän hoito nuorilla ja keski-ikäisillä 2.22 Mikä seuraavista EI ole nilkan instabiilin (leikkaushoitoa vaativan) lateraalimalleolin murtuman merkki? 2.23 Olkapään apprehension testissä 2.24 Dislokoitumaton patellan murtuma 2.25 Tämä kulma on 2.26 Solisluun keskikolmanneksen murtuman konservatiivinen hoito 2.27 Nilkkamurtuma 2.28 Hauislihaksen jänteen irtoaminen distaalisesta insertiosta 2.29 Fractura radii typica: hyväksyttävä asento reposition jälkeen 2.30 Olkaluun yläosan murtuma 2.31 Patellamurtuma 2.32 Mikä murtuma? 2.33 Tibialis posterior lihas 2.34 Fractura radii typica: hyväksyttävä asento reposition jälkeen 2.35 Mikä seuraavista rakenteista on quadricepsjänne? 2.36 Akromioklavikulaarinivelen (AC) luksaatio 2.37 Haglundin deformiteetti 2.38 Smithin murtuma 2.39 Tässä ranteessa on 2.40 Olkaluun yläosan murtuma 2.41 Avomurtumat 2.42 Polven ojentajamekanismiin kuuluvat 2.43 Katkennut akillesjänne 2.44 Olkaluun yläosan murtuman konservatiivinen hoito 2.45 Kuinka kuvan vamma tulisi ensisijaisesti hoitaa? 2.46 Syndesmoosin tehtävä on 2.47 Quadricepsjänteen repeämä 2.48 Mikä seuraavista rakenteista on processus coracoideus? 2.49 Hamstring jännerepeämä", " Kappale 2 2020 (Fortis ) 2.1 Solisluun murtumat Valitse yksi: Luutumattomuusriski on 8-26%, mutta osa näistä on oireettomia Keskikolmanneksen murtumat ovat yleisimpiä Kaikki vastausvaihtoehdot ovat oikein Keskikolmanneksen murtumat hoidetaan yleensä konservatiivisesti Solution. Vastaus c a: Luutumattomaksi jäänyt murtuma leikataan myöhemmin, jos siitä aiheutuu merkittävä subjektiivinen haitta. Luudutusleikkauksen ennuste on huonompi kuin tuoreen murtuman, koska alkuperäinen luutumattomuuteen johtanut syy on yleensä edelleen olemassa (esim. huono verenkierto tms.). b: Solisluun murtumat luokitellaan useimmiten murtuman anatomisen sijainnin perusteella: Keskiosa (80%) &gt; lateraaliosa (15-17%) &gt; mediaaliosa (3-5%). Sivuilta luu on leveä, ja sen keskiosa on ohuin -&gt; keskikolmanneksen murtuma yleisin. d: Kantoside 2–3 viikkoa + heti raajan heiluriliikkeet. Vapaa mobilisaatio (nostot yli hartialinjan) vasta, kun on luutunut n. 6-8vk jälkeen. Operatiivinen harkinta, jos dislokaatio on yli solisluun paksuuden, eli luinen kontakti murtumakappaleiden välillä puuttuu, tai murtumassa on lyhentymää enemmän kuin 15–20 mm. Tietysti myös avomurtumat ja ne, joissa on hermo- tai verisuonivamma tai kelluva olkapää (solisluun ja lapaluun kaulan samanaikainen murtuma). Lateraaliset murtumat leikataan herkemmin. Dislokoitumaton kons, mutta jos murtumaan liittyy korakoklavikulaaristen nivelsiteiden vamma, mediaalinen solisluun osa nousee ylös aiheuttaen AC-nivelen luksaation kaltaisen virheasennon -&gt; Nämä potilaat kannattaa lähettää kirurgiseen yksikköön, jossa leikkausharkinta toteutetaan yksilöllisesti. 2.2 Päivystyksessä (Kuusamon terveyskeskus) lähtisin hoitamaan kyseistä murtumaa ensin Valitse yksi: Repositiolla paikallis-puudutuksessa ja dorsaalisella kipsilastalla Kirjoittaisin lähetteen erikoissairaanhoitoon (OYS) Repositiolla ja kulmakipsillä Irroitettavalla rannelastalla Solution. Vastaus a Kyseessä on Collesin murtuma (distaalisen radiuksen tyyppimurtuma; tunnistaa dorsaaalisesta dislokaatiosta ja kallistumisesta). Sen hoito on ensisijaisesti repositio ja lastoitus dorsaalisesti 3-5 viikkoa kyynärvarteen yltävällä kipsillä. Jos nuori (&lt;65v) ja repositiolla ei saavuteta hyväksyttävää asentoa, niin sitten operatiivisen hoidon harkinta. 2.3 Minkälainen nilkkavamma? Valitse yksi: Weber B-tyypin lateraalimalleolin murtuma, ehyt syndesmoosin etulehti ja deltaligamentin repeämä Weber B-tyypin lateraalimalleolin murtuma ja FTA-ligamentin repeämä Weber A-tyypin lateraalimalleolin murtuma ja FTA-ligamentin repeämä Weber A-tyypin lateraalimalleolin murtuma ja deltaligamentin repeämä Solution. Vastaus a Weber B = murtuma nivelraon tasolla (monissa lähteissä sanotaan syndesmoositasolla). Keltaisella ympyröity rakenne on deltaligamentti eli ligamentum collaterale mediale (koostuu useasta osasta). Jos ne ovat revenneet Weber B:n yhteydessä, on kyseessä instabiili murtuma, koska talus pääsee lateralisoitumaan. Jos tämä ei näy rtg-kuvasta sen ottohetkellä, niin tulee ottaa väännössä kuvat erikoissairaanhoidossa (yleensä tähän edettäisiin, kun todetaan mustelma mediaalisesti, mikä herättäisi epäilyn deltaligamenttivammasta). Instabiilin nilkkamurtuman hoito on operatiivinen. c ja d: Weber A-murtuma olisi distaalisemmin ja fibulan murtumalinja nähtäisiin niveltason alapuolella. Weber A ei myöskään yleensä aiheuta tämän kaltaisia deltaligamenttirepeämiä, koska sen vammamekanismi on supinaatio-adduktio, jolloin se voi harvoin aiheuttaa mediaalimalleoliin vertikaalisen ja proksimaalisesti suuntautuvan murtuman. Weber A-murtumat ovat kuitenkin harvinaisia ja yleensä stabiileja (hoidetaan kons pääsääntöisesti). 2.4 Mikä seuraavista rakenteista on FTA? Valitse yksi: 2 4 1 3 Solution. Vastaus a 1 = ligamentum tibiofibulare anterius (ATFL); osa syndesmoosia (Syndesmoosi viittaa distaaliseen tibiofibulaariseen niveleen, jota tukee 3-4 ligamenttia/ligamenttimaista kalvorakennetta: ligamentum tibiofibulare anterius (ATFL), ligamentum tibiofibulare posterius (PTFL), membrana interossea cruris (IOM) ja ligamentum tibiofibulare transversum (inferior transverse ligament of the tibiofibular syndesmosis), joka ei ole monissa anatomialähteissä) 3 = peroneus longuksen jänne 4 = lig. calcaneofibulare (FC-ligamentti) 2.5 Kuvassa näkyvä jalkaterän liike tulee pääasiallisesti Valitse yksi: TC-nivelestä Lisfrancin nivelestä TMT nivelistä Subtalaarinivelestä Solution. Vastaus d a: TC-nivel eli talokruraalinivel (ylempi nilkkanivel) tuottaa pääasiassa plantaari- ja dorsifleksiota b: Lisfrancin nivel eli tarsometatarsaalinivelet pääasiassa mahdollistavat pientä pronaatiota/supinaatiota jalkaterässä ja stabiloi kaaria kävellessä. c: Lisfrancin nivel = TMT-nivelet eli vaaja- ja kuutioluut (cuneiforme-luut ja cuboideum) niveltyvät metatarsaaliluihin d: Subtalaarinivel on yksi alemman nilkkanivelen osa. Alempi nilkkanivel koostuu anatomisesti kahdesta erillisestä nivelestä: art. subtalaris (taaempi) osa nivelestä ja art. talocalcaneonavicularis (etummainen) osa nivelestä 2.6 Mikä seuraavista rakenteista on tibialis posterior jänne? Valitse yksi: 2 3 1 4 Solution. Vastaus d 1 = Extensor hallucis longus 2 = Tibialis anterior 3 = Akillesjänne 2.7 Hamstring repeämät Valitse yksi: Leikkaushoidon tulokset ovat epävarmat, jos kyseessä on jänteiden repeytyminen irti insertiosta (Gradus III vammat) MRI on aina tarpeellinen diagnostiikassa Tavataan käytännössä vain urheilijoilla Täydellinen repeämä (Gradus III vamma) voi syntyä keski-iässä liukastumistapaturman yhteydessä Etureiden hematooma on usein avuksi diagnostiikassa Solution. Vastaus d a: Leikkaushoito on ensisijainen hoito repeämissä (yleensä tehdään kiireellisesti MRI ja jos totaaliruptuura + vetäymä 2cm -&gt; operatiivisen hoidon harkinta). Operatiivisessa hoidossa tehdään ankkurikiinnitys takaisin repeämiskohtaan eli yleensä istuinkyhmyyn. b: MRI ei ole aina tarpeen diagnostiikassa ja diagnoosi voidaan asettaa kliinisellä tutkimuksella (polven fleksio kivulias/ei onnistu/heikompi vastustettuna, hematooma pakaran alla, voi palpoitua kuoppa) ja anamneesilla (tyypillisesti taustalla voimakas lonkan koukistusliike, esim. liukastuminen spagaattiin). MRI:llä voidaan tarkistaa repeämän vetäymä ja sen perusteella päättää operatiivisesta hoidosta (tehdään lähete kirurgiseen yksikköön päivystyslähetteellä seuraavana arkipäivänä, jos todetaan perusterveydenhuollossa hamstrings-repeämä) c: Tavataan usein keski-ikäisillä, jotka liukastuvat spagaattiasentoon esim. talvella. e: Hematooma tyypillisesti muodostuu pakaran alle. Tämän puuttuminen ei tosin poissulje repeämää (tulee usein pintaan vasta parin päivän viiveellä) 2.8 Mitä kuvassa testataan (potilas makuulla vatsallaan)? Valitse yksi: Aitiopaineoireyhtymää Akillesjänteen repeämää Suralishermon toimintaa Hamstring-repeämää Solution. Vastaus b Kyseessä on Thompsonin testi. Siinä puristetaan pohjetta ja jos tämä ei aiheuta nilkan plantaarifleksiota, testi on positiivinen eli akillesjänne on revennyt a: Aitiopaineoireyhtymä = kohonnut kudospaine faskian rajoittamassa lihasaitiossa ylittää perfuusiopaineen, mikä johtaa laskimoiden ulosvirtausobstruktioon ja arteriolien kollapsiin. Johtaa anoksiaan, joka voi johtaa jo alle kuudessa tunnissa pysyvään kudosvaurioon tai -kuolioon. Taustalla voi esim. olla luunmurtuma, joka johtaa turvotukseen lihasaitioissa. Diagnosoidaan pääasiassa kliinisesti (6P eli Pallor, Pain out of proportion, Paresthesias, Pulselessness, Poikilothermia (lämmönsäätelyn epäonnistuminen), Paralysis (myöhäinen löydös); usein myös mukana Pinkeys). Apuna voidaan periaatteessa myös käyttää aitiopainemittaria, jossa oireyhtymän raja-arvoksi ajatellaan olevan 30 mmHg paine-ero diastolisen verenpaineen ja aitiopaineen välillä. c: N. suralis (L4-S1) on puhtaasti kutaaninen hermo posterolateraalisessa sääressä ja lateraalisessa nilkassa. Sitä voidaan testata sivelemällä jalan sivusyrjää. d: Hamstring ruptuurassa voidaan testata polven fleksiota (kivulias/ei onnistu/heikompi kuin normaalisti). Samoin lonkan ekstensio on häriintynyt. Voidaan myös palpoida lihasten kiinnittymiskohtaa istuinkyhmyyn ja tuntea tässä revenneen jänteen kohdalla kuoppa. 2.9 Eturistisiteen repeämä Valitse yksi: Vammaan liittyy usein MRI-kuvissa näkyvä kantavan nivelpinnan rustovaurio ja luukontuusio On useimmiten yksittäinen vamma eikä kuulu ns. ”unhappy triad” vammaan ACL on kestävä ligamentti, joten sen repeämä vaatii aina kontaktin toisen pelaajan kanssa joukkuepelilajeissa Vamman jälkeisenä päivänä punktiossa saadaan tyypillisesti runsaasti nivelnestettä Solution. Vastaus a b: Usein vammautuu toisten nivelsiteiden tai nivelkierukan kanssa; unhappy triad = ACL-vamma+MCL-vamma+kierukkavamma c: Syntyy tyypillisesti valgisoivan kiertovääntövamman seurauksena; ei siis tarvitse suoraa kontaktia d: Vammassa saadaan tyypillisesti verta punktoitua; ACL-repeämä on yleisin veripolven aiheuttaja aikuisilla 2.10 Supraspinatuksen toimintaa voi testata Valitse yksi: Pitotestillä kyynärpää 90° kulmassa vaakatasossa Vastustetulla abduktiolla pikkurilli ylöspäin hiukan vaakatason alapuolella Vastustetulla etuelevaatiolla Pyytämällä potilasta viemään käsi selän taakse ja irrottamaan käsi ihosta Solution. Vastaus b Kyseessä on Joben (Empty can) testi. Potilas tuo yläraajat 90 asteen loitonnukseen ja siitä noin 30 astetta eteenpäin niin, että raajat ovat lapaluun suuntaisesti. Raajat kierretään sisäänpäin, kunnes peukalot osoittavat lattiaa kohti. Tutkija painaa käsiä alaspäin potilaan vastustaessa liikettä. Voimaheikkous viittaa supraspinatuksen repeämään. Supraspinatus voidaan testata myös drop arm -testillä. Tutkija nostaa potilaan yläraajan passiivisesti maksimaaliseen loitonnukseen. Otteen päästäessään tutkija pyytää potilasta laskemaan yläraajan hitaasti. Kyvyttömyys suorittaa liike kontrolloidusti (yläraajan asento pettää tai “tippuu”) viittaa supraspinatusjänteen repeämään a: Tässä on kyseessä hornblower-testi, joka testaa m. infraspinatusta ja m. teres minoria. Olkavarsi tuodaan 90 asteen loitonnukseen ja 90 asteen ulkokiertoon. Potilasta pyydetään pitämään tämä asento. Jos tähän asentoon tuominen tai siinä pysyminen ei onnistu, löydös viittaa infraspinatuksen ja teres minorin laajoihin repeämiin. c: Testaa pääasiassa anteriorista deltoidia. d: Tämä ns. lift off -test testaa m. subscapularista. Muita testejä on internal rotation lag- ja belly press-testit (lift off ehkä ensisijainen yleensä). 2.11 Mikä seuraavista rakenteista on peroneus longus jänne? Valitse yksi: 4 3 2 1 Solution. Vastaus b 1 = ligamentum tibiofibulare anterius (ATFL); osa syndesmoosia (Syndesmoosi viittaa distaaliseen tibiofibulaariseen niveleen, jota tukee 3-4 ligamenttia/ligamenttimaista kalvorakennetta: ligamentum tibiofibulare anterius (ATFL), ligamentum tibiofibulare posterius (PTFL), membrana interossea cruris (IOM) ja ligamentum tibiofibulare transversum (inferior transverse ligament of the tibiofibular syndesmosis), joka ei ole monissa anatomialähteissä) 2 = lig. talofibulare anterius (FTA) 4 = lig. calcaneofibulare (FC-ligamentti) 2.12 Mistä murtumasta on todennäköisimmin kyse? Valitse yksi: Neer yhden fragmentin murtumasta Kaikki muut vastausvaihtoehdot ovat väärin Isoloidusta tuberculum majus murtumasta Neer kolmen fragmentin murtumasta Solution. Vastaus d Tuberculum majus on dislokoitunut &gt;5mm (usein käytetään &gt;5mm Neerin luokituksessa dislokoitumisrajana tuberculum majuksen suhteen; muut 1cm ja/tai &gt;45 astetta angulaatiota). On myös murtumalinja kirurgisessa kaulassa ja se on dislokoitunut suhteessa varteen. On siis todettavissa kolme erillistä fragmenttia (tuberculum majus, caput ja varsi). Neerin luokitus perustuu proksimaalisen humeruksen jakamiseen neljään osaan kasvunaikaisten luutumiskeskusten mukaan: nivelpinta (caput humeri), iso olkakyhmy (tuberculum majus), pieni olkakyhmy (tuberculum minus), olkavarsi (brachium). Murtumat usein noudattavat näiden välisiä linjoja. Murtumasegmentti luokitellaan kappaleeksi, jos se on dislokoitunut yli 1cm tai anguloitunut yli 45° (tuberculum majuksen suhteen usein dislokaatiorajana käytetään &gt;5mm). Yksiosainen proksimaalisen humeruksen murtuma tarkoittaa, että murtumakappaleiden välillä ei ole Neer’n luokituksen vaatimaa dislokaatiota tai angulaatiota. Ihan sama kuinka monta murtumalinjaa on, jos mikään murtumasegmenteistä ei täytä näitä kriteereitä -&gt; on yksiosainen murtuma. Yleisin Neer’n luokituksen mukainen proksimaalisen humeruksen murtuma on kaksiosainen murtuma, jossa murtumalinja on kirurgisessa kaulassa. 2.13 Mikä murtuma? Valitse yksi: Dorsaalinen Barton Smith Volaarinen Barton Die punch Solution. Vastaus d Die punch-murtuma tarkoittaa värttinäluun alaosan puolikuuluuta (lunatum) vastaavan nivelpinnan murtumaa, jossa värttinäluun nivelpinta painuu proksimaalisuuntaan. Aksiaalinen voima aiheuttaa radiuksen vastinnivelpintaan kompressiomurtuman ja nivelpinnan painumisen. Konservatiivisella hoidolla murtuma ei yleensä reponoidu. Mikäli nivelpinnan painauma on yli 1‒2 mm, tulee se kohottaa operatiivisesti. Tässä kuva muista distaalisista radiusmurtumista. Tyyppimurtuma Collesin murtuma eli dorsaalisesti dislokoitunut distaalinen radiusmurtuma. 2.14 Tyypillisen radiusmurtuman käypähoito suositus Valitse yksi: Värttinäluun alaosan murtumasta toipuminen kestää 3-4 kk, jolloin voidaan arvioida lopputulos Leikkaushoitoa suositellaan yli 65-vuotiaille, jos asento huononee kipsihoidon yhteydessä hyväksyttyjen raja-arvojen ulkopuolelle Murtumien ensisijainen hoitopaikka on erikoissairaanhoito Kipsihoito voidaan toteuttaa funktioasentoisella kipsilasta (ei volaarifleksiota, pronaatiota eikä ulnaarideviaatiota) Solution. Vastaus d a: Lopullinen paraneminen voi kestää 6–12 kk. Valtaosalle ei jää päivittäistä pysyvää haittaa, mutta osalle potilaista voi jäädä ranteen oireita riippumatta siitä, millä menetelmällä murtuma on hoidettu . Jos distaalisen radiusmurtuman 5vkon kontrollissa todetaan rtg:ssa pientä virheasentoa, niin tyypillisesti voidaan mobilisoidaan normaaliin tapaan ja annetaan luutua. Jos selvä toiminnallinen haitta kuntoutuksen jälkeen jää, voidaan tehdä korjausleikkaus aikaisintaan 6kk kohdalla. b: Näin kirjoitetaan hoito-ohjeissa: “Yli 65-vuotiaalla radiologinen löydös ei ennusta toiminnallista lopputulosta eikä kirurgisesta hoidosta todennäköisesti ole hyötyä, vaikkei murtuman asento olisi hyväksyttävä tai se heikkenisi kipsihoidon aikana hyväksyttävien raja-arvojen ulkopuolelle. Kirurgista hoitoa voidaan harkita myös aktiivisilla ikääntyvillä, joilla on suuret vaatimukset yläraajan toimintakyvyn suhteen. Sen tarve tulee harkita näillä potilailla huolellisesti ja tapauskohtaisesti” c: Distaalisen radiuksen tyyppimurtumat voidaan hoitaa ensisijaisesti konservatiivisesti PTH:ssa. Tosin jos esim. reponoinnilla ei saada &lt;65-vuotiaalle hyväksyttävää asentoa, niin operatiivinen hoito ESH:ssa. Ranteen tyyppimurtuman kipsihoito juuri on d-kohdassa kuvailtu funktioasentoinen dorsaalinen kipsilasta, jossa 0-20 asteen ekstensio, eikä muuta vääntelyä käden asennon suhteen (aikaisemmin käytettyä voimakasta ulnaarideviaatiota tulee välttää). 2.15 Kuvan nilkassa Valitse yksi: Talus siirtynyt lateraalisesti Kaikki vastausvaihtoehdot ovat oikein Mediaalinen nivelrako on levinnyt Lateraalimalleolissa murtuma Solution. Vastaus b Taluksen lateralisaatio ja mediaalisen nivelraon leventyminen viittaavat instabiiliin nilkkamurtumaan (nivelhaarukka ei ole kongruentti). Kyseessä vaikuttaa olevan weber B-murtuma (syndesmoosin/nivelraon tason fibulamurtuma), jonka yhteydessä on deltaligamenttivaurio, joka mahdollistaa taluksen lateralisaation. Instabiilin nilkkamurtuman hoito on operatiivinen. 2.16 Lonkkamurtuma Valitse yksi: Avaskulaarisen nekroosin riski on suurempi pertrokanteerisissa murtumissa kuin reisiluun kaulan murtumissa Yleisin murtumatyyppi on subtrokanteerinen murtuma On tärkeää leikata mahdollisimman pian (1-2 vrk sisällä vammasta), koska sillä on vaikutus potilaan ennusteeseen Riski saada lonkkamurtuma on hoitokodissa asuvilla pienempi kuin muulla samanikäisellä väestöllä Solution. Vastaus c a: Trokanteeriset murtumat eivät vaurioita circumflex-arterioita samalla tavallakuin kaulan murtumat. Ne ovat reisiluun kaulan murtumiin verrattuna paremman verenkierron alueella ja luutuvat siten hyvin. Proksimaalisista reisiluun murtumista collum-murtumat ovat siis riskialttiita avaskulaarisen nekroosin suhteen (erityisesti subkapitaaliset murtumat) b: Yleisin murtumatyyppi on kaulan murtuma (n. 60%), toiseksi yleisin on trokanteerinen eli pertrokanteerinen(n. 30%); subtrokanteeriset ovat harvinaisimpia. c: Totta; lonkkamurtumat leikataan tyypillisesti päivän sisällä, jotta potilas saadaan liikkeelle mahdollisimman nopeasti eikä jää sänkyyn tekemään kuolemaa. d: Hoitokodeissa lonkkamurtumat ovat yleisiä, koska potilaat ovat usein hyvin heiveröisiä ja kaatumiset aiheuttavat lonkkamurtumia helposti. 2.17 Olkanivelen sijoiltaanmeno Valitse yksi: Reposition jälkeen voimakasta ulkokiertoa on syytä välttää 6 viikon ajan Liitännäisvammana on lähes aina leikkaushoitoa vaativa kiertäjäkalvosimen repeämä Caput humeri luksoituu yleensä taaksepäin Sijoiltaanmenon yhteydessä yleisimmin vaurioituva hermo on nervus radialis Solution. Vastaus a (tosin ei ehkä enää) Vielä 2020 (kysymyksen tekovuosi) oli tapana vältellä ulkokiertoa 6 viikon ajan olkanivelen luksaation reposition jälkeen. Nykyään näin pitkää rajoitusta ei ilmeisesti enää ole (ainakin muistan opettajan näin sanoneen joskus). Ohje kuitenkin löytyy vielä Terveysportista olkanivelen sijoiltaanmeno -artikkelista. b: Kiertäjäkalvosimen repeämä ei ole “lähes aina”-juttu – sitä esiintyy erityisesti vanhemmilla potilailla, mutta ei useimmissa tapauksissa c: Caput humeri luksoituu lähes aina eteenpäin, ei taaksepäin (posteriorinen luksaatio on harvinainen ja pelkkä inferiorinen luksaatio (luxatio erecta, käsi jää pakkoasentoon ylös) vielä harvinaisempi) d: Yleisimmin vaurioituva hermo on n. axillaris, ei n. radialis 2.18 Subtrokanteerinen lonkkamurtuma Valitse yksi: Johtaa usein päävaltimoiden (a.femoralis profunda) vaurioitumiseen Tämän murtuman ydinnaulaus johtaa usein rasvaemboliaan Korkeaenerginen, tyypillisesti pirstaleinen murtuma, joka vaatii yleensä avointa reduktiota ja levytystä Vanhuksilla kliiniseen kuvaan kuuluu raajan lyhentyminen, ulkorotaatio, paikallinen turvotus ja hypovolemiariski Solution. Vastaus d Jalan ulkorotaatio ja lyhentyminen on lonkkamurtumien tyypillinen virheasento. Jos tämän näkee päivystyksessä, niin hoito on yleensä helppoa: kipulääkitys ja soita ortopedille; lonkka leikataan tyypillisesti vuorokauden sisällä. a: A. femoralis profunda -vaurio on harvinainen b: Rasvaembolia voi esiintyä missä tahansa pitkien luiden murtumassa, mutta ei erityisesti juuri subtrokanteerisessa, eikä ydinnaulaus johda “usein” siihen c: Subtrokanteerinen murtuma hoidetaan yleensä ydinnaulauksella (gammanaula), ei levytyksellä. 2.19 Luunmurtuman paraneminen Valitse yksi: Pehmytosavauriot hidastavat luun paranemista Putkiluu paranee nopeammin kuin hohkaluu Murtumapäiden kompressio (kompressiolevytys) nopeuttaa luun paranemista Dislokoitumattomat nivelen sisäiset murtumat pyritään ensisijaisesti leikkaamaan hyvän lopputuloksen turvaamiseksi Solution. Vastaus a Jos pehmytkudokset ovat vaurioituneet (esim. avomurtuma, murskavamma), verenkierto häiriintyy ja paraneminen hidastuu b: Hohkaluu paranee yleensä nopeammin. Hohkaluun hyvä verenkierto ja paikallisten mesenkymaalisten kantasolujen runsas määrä takaavat yleensä murtuman nopean paranemisen. c: Kompressiolevytys ei nopeuta biologista paranemista, vaan parantaa mekaanista stabiilisuutta ja mahdollistaa suoran (contact) luutumisen. Suora luutuminen ei kuitenkaan ole epäsuoraa nopeampaa. d: Dislokoitumattomat (paikoillaan pysyneet) nivelen sisäiset murtumat hoidetaan yleensä konservatiivisesti, ei leikkaamalla. 2.20 Atyyppinen reisiluun murtuma Valitse yksi: Tavataan nuorilla urheilijoilla rasitusmurtuman komplikaationa Kuvattu bisfosfonaattihoidon ja denosumabihoidon yhteydessä Myös oireettomaan murtumaan suositellaan profylaktista naulausta Matalaenergisissä vammoissa syntyvä osteoporoottinen murtuma Solution. Vastaus b Osteoporoosiin bisfosfonaattihoitoa (tai denosumabihoitoa) saavilla potilailla esiintyy subtrokanteerisia tai diafyysialueen lateraalisia reisiluun rasitusmurtumia; kutsutaan atyyppiseksi reisiluun murtumaksi. Näihin liittyy huomattava murtumariski, joten murtuman tunnistaminen on tärkeää. Murtuma näkyy röntgenkuvassa vain vähäisenä kortikaalisena kohoumana, ja magneettitutkimuksessakin hohkaluun turvotus on vähäisempää kuin tavallisen rasitusmurtuman aiheuttama turvotus Muutos on usein molemminpuolinen, joten molempien puolien kuvaus on aiheellinen 2.21 Eturistisiteen repeämän hoito nuorilla ja keski-ikäisillä Valitse yksi: Leikataan mahdollisimman nopeasti, jotta paraneminen pääsee heti alkuun Konservatiivisesti hoidettuna potilaalla on suurempi riski saada posttraumaattinen artroosi Leikkaus ei ole tarpeen, vaikka polvessa olisi muitakin ligamentti- ja kierukkavaurioita Voidaan hoitaa konservatiivisesti ja leikata tarvittaessa myöhemmin 3-6 kk kuluttua Solution. Vastaus d Hoito on suunniteltava yksilöllisesti. Alkuvaiheessa kaikille ACL-repeämäpotilaille ohjataan polven liike- ja lihasvoimaharjoitukset. Yksittäisen ACL-repeämän leikkauksellinen hoito on perusteltu, jos reisilihasten aktiivisesta kuntoutuksesta huolimatta polvessa vamman jälkeen on toistuvia muljahduksia tai pettämistuntemuksia. Leikkaushoitoa puoltaa myös fyysisesti raskas työ, liikunnallisesti aktiivinen elämäntapa ja urheiluharrastus, jossa tulee paljon kiihdytyksiä ja suunnanmuutoksia (esim. pallo- ja mailapelit sekä laskettelu). Yksittäisen eturistisiderepeämän rekonstruktioleikkauksella ei ole kiire, se voidaan suorittaa kuukausien kuluttua. c: Eturistisiteen vaurioon liittyy noin puolessa tapauksista traumaattinen kierukkarepeämä. Nämä yhdistelmävammat hoidetaan pääsääntöisesti leikkauksellisesti rekonstruoimalla ACL jännesiirteellä ja ompelemalla kierukkarepeämä muutaman viikon sisällä tapaturmasta. Mikäli traumaattiseen kierukkarepeämään liittyy lukko-oiretta, on suositeltavaa suorittaa leikkaus kiireellisenä. Myös polven moninivelsidevammat (usein vaurioituu MCL:n kanssa) suositellaan hoidettavaksi leikkauksellisesti. 2.22 Mikä seuraavista EI ole nilkan instabiilin (leikkaushoitoa vaativan) lateraalimalleolin murtuman merkki? Valitse yksi: Mediaalinen nivelrako on levinnyt Lateraalimalleolin murtumassa on ≤ 2 mm sivuttaissiirtymä Nivelhaarukka on inkongruentti Kliinisessä kokeessa nilkassa on tunnettavissa sivuttaisliikettä Solution. Vastaus b Muut ovat instabiliteetin merkkejä -&gt; instabiilit nilkkamurtumat leikataan 2.23 Olkapään apprehension testissä Valitse yksi: Napsahdus on positiivinen löydös Kaikki muut vastausvaihtoehdot ovat väärin Testataan instabiliteettia Humerus luksoituu posteriorisesti Solution. Vastaus c Olkanivelen instabiliteettia epäiltäessä luotettavimmaksi on osoittautunut havahtumistesti (apprehension-koe). Testin voi suorittaa istuen tai maaten olkapää tutkimuspöydän reunalla (maaten yleensä parempi). Tutkija kääntää koukistettua kyynärvartta olkavarsi 90 asteen loitonnuksessa rauhallisesti uloskiertoon. Havahtuminen (äkillinen nivelen hallinnan palauttaminen lihasjännityksellä) tai sijoiltaanmenon pelko viittaavat eteenpäin suuntautuvaan epävakauteen. Pelkkä kipu testissä ilman muita oireita ei viittaa epävakauteen eikä ole “positiivinen havahtuminen” 2.24 Dislokoitumaton patellan murtuma Valitse yksi: Voidaan hoitaa 6 viikon immobilisaatiolla (kipsihylsy) sallien varaamisen raajalle 4 viikon kuluttua Konservatiiviseen hoitoon kuuluu tarvittaessa kivuliaan veripolven punktio ennen kipsausta Konservatiivisen hoidon tulos on kohtalainen Kannattaa leikata profylaktisesti dislokaatioriskin takia Solution. Vastaus b Veripolvitilanteissa polvea ei tarvitse punktoida rutiinisti, mutta jos se aiheuttaa kipua pinkeyden takia, niin sen voi punktoida terapeuttisesti. a: Patellamurtuman konservatiivinen hoito on ortoosi/kipsihylsi 3-4 viikkoa ja potilas saa alusta asti kävellessä varata raajaan, kun polvi on ojennettuna. Kons hoito mahdollista, jos polven ojennusvoima on säilynyt eikä lumpion nivelpinnassa ole pykälää tai diastaasia (esim. fissuraalinen poikkimurtuma). c: Konservatiivinen hoito usein pettää (jos kyseessä poikittainen murtuma), joten c on väärä vastaus. d: Lumpiomurtumia ei suorastaan profylaktisesti leikata (hyväasentoiset poikkimurtumat kuitenkin usein pettävät, joten rtg-kontrollointi on tärkeää). 2.25 Tämä kulma on Valitse yksi: Volaarinen kallistuskulma Radiuksen inklinaatio Dorsaalinen kallistuskulma Radiuksen pituus Solution. Vastaus b Radioulnaarinen kallistuskulma eli inklinaatiokulma 2.26 Solisluun keskikolmanneksen murtuman konservatiivinen hoito Valitse yksi: 3 viikon kohdalla sallitaan elevaatio vaakatasoon ja 6 viikon jälkeen vapaa mobilisaatio kuormittamatta Kaikki vastausvaihtoehdot ovat oikein Kantoside 3 viikkoa Viikon kohdalla aloitetaan pendell-liikeharjoitukset Solution. Vastaus b Solisluun keskikolmanneksen murtumien (yleisin lokaatio solisluumurtumalle) hoito on yleensä konservatiivinen. Operatiivinen harkinta, jos dislokaatio on yli solisluun paksuuden, eli luinen kontakti murtumakappaleiden välillä puuttuu, tai murtumassa on lyhentymää enemmän kuin 15–20 mm. Tietysti myös avomurtumat ja ne, joissa on hermo- tai verisuonivamma tai kelluva olkapää (solisluun ja lapaluun kaulan samanaikainen murtuma). Lateraaliset murtumat leikataan herkemmin. Dislokoitumaton kons, mutta jos murtumaan liittyy korakoklavikulaaristen nivelsiteiden vamma, mediaalinen solisluun osa nousee ylös aiheuttaen AC-nivelen luksaation kaltaisen virheasennon -&gt; Nämä potilaat kannattaa lähettää kirurgiseen yksikköön, jossa leikkausharkinta toteutetaan yksilöllisesti. 2.27 Nilkkamurtuma Valitse yksi: Weber C-tyypin murtumissa on yli 50%:sti syndesmoosin repeämä Jos lateraalimalleolin murtuman dislokaatio on alle 2 mm, ei leikkaushoito ole tarpeen, vaikka nivelhaarukka näyttäisi hieman leveältä Jos mediaalimalleolin murtuma ulottuu nivelen sisälle, on leikkaushoito välttämätön Lateraalimalleolin Weber A-tyypin murtumat voidaan hoitaa yleensä konservatiivisesti Solution. Vastaus d Taitaa olla jotenkin wikissä väärä kysymyksenasettelu, sillä enemmänkin tässä on vain yksi väärä vastaus (b). Jos olisi pakko valita kuitenkin yksi oikea vastaus, niin se olisi d, koska se on yksiselitteisimmin oikea. a: Weber C -murtumissa on lähes aina syndesmoosin vaurio (käytännössä siis yli 50%:sti on oikein, mutta hieman harhaanjohtava numero, jonka takia ajateltu vääräksi vastaukseksi) b: On väärin, koska leikkaushoito on tarpeen, jos nivelhaarukka ei ole kongruentti (instabiili murtuma) jos se on leveä. Inkongruentti nivelhaarukka tarkoittaa instabiilia nilkkamurtumaa ja instabiilit nilkkamurtumat leikataan. c: Jos on mediaalimalleolin murtuma, niin leikkaushoito on ensisijainen hoitokeino (ehkä ei ole täysin välttämätön, jonka takia ajateltu vääräksi vastaukseksi) 2.28 Hauislihaksen jänteen irtoaminen distaalisesta insertiosta Valitse yksi: Leikkaukseen liittyy vähän komplikaatioita Yleisin urheilijoilla, esimerkiksi painonnostajilla Yleisin ruumiillista työtä tekevillä yli 50 vuotiailla miehillä Kliininen diagnostiikka vaikeaa, usein sattumalöydös MRI-kuvauksessa Solution. Vastaus c a: Hauislihaksen distaalipään jänteen repeämän ensisijainen hoito on operatiivinen. Tehdään tätä varten kiireellinen (1–7 vrk) lähete erikoissairaanhoitoon. Konservatiivista hoitoa voidaan käyttää, jos potilas hyväksyy voiman aleneman (koukistusvoiman (noin 30 %) ja supinaatiovoiman (noin 40–50 %) heikkeneminen) tai jos leikkaushoidolle on merkittäviä vasta-aiheita. Leikkaukseen liittyy komplikaatioita eikä voisi kuvailla, että siihen liittyy “vähän komplikaatioita”. b: Hauisjänteen alaosan repeämien jakauma on kaksihuippuinen. Alle 30-vuotiailla miehillä yleensä suurienergiaisia urheiluvammoja. Yli 40-vuotiailla miehillä nostamiseen tai vääntämiseen liittyvä tapaturma tai ei-tapaturmainen voimankäyttö, kun kyynärpää on fleksiossa kyynärvarsi supinaatiossa. Yleisimmin repeämä tapahtuu &gt;40-vuotiailla miehillä. d: Kliininen diagnostiikka on suhteellisen helppoa. Hook-testi on sensitiivisin ja spesifisin testi diagnosoimaan vamma. 2.29 Fractura radii typica: hyväksyttävä asento reposition jälkeen Valitse yksi: Lyhentyminen harvoin aiheuttaa toiminnallista haittaa työikäisillä Kipsi-immobilisaatio estää lyhentymisen syntymisen yli 65-vuotiailla osteoporoosipotilailla Lyhentyminen vaikuttaa distaalisen radioulnaarinivelen toimintaan Lyhentymistä ei voida riittävän tarkasti mitata röntgenkuvista Solution. Vastaus c a ja c: Värttinäluun alaosan murtuman jälkeinen yli 3 mm:n lyhentymä saattaa huonontaa toiminnallista tulosta aiheuttamalla pitkittynyttä kipua, heikentämällä ranteen liikelaajuutta ja käden puristusvoimaa nuoremmilla ihmisillä, mutta yli 65-vuotiailla lyhentymällä ei ole selvää vaikutusta lopputulokseen. b: Osteoporoottinen luu menee helposti kasaan, vaikka olisi kipsissä. Radiologinen instabiliteetti ja murtuman luutuminen niin sanottuun virheasentoon ei kuitenkaan tarkoita automaattisesti huonoa toiminnallista lopputulosta iäkkäiden kohdalla. d: Lyhentyminen voidaan mitata rtg-kuvista. Se mitataan näin: (1) Piirrä viiva, joka on radiuksen pitkittäisakselin suuntainen (2) Etsi radiuksen midrefence-point (volaarisen ja dorsaalisen korteksin välipiste) ja piirrä siitä viiva, joka on kohtisuorassa radiuksen pitkittäisakseliin nähden (3) Etsi ulnan distaalipää ja piirrä siitä viiva, joka on kohtisuorassa radiuksen pitkittäisakseliin nähden (4) Mittaa etäisyys ulnan distaalipään ja radiuksen midreferencen välillä radiuksen pitkittäisakselin linjaa seuraten 2.30 Olkaluun yläosan murtuma Valitse yksi: Stabiili lukkoruuvilevykiinnitys estää kaputnekroosin kehittymisen dislokoituneissa pirstaleisissa murtumissa Luksaatiomurtuma on usein ensiavussa helposti reponoitavissa Pirstaleisten murtumien hoidossa käytettävä käänteinen tekonivel ei vaadi toimivaa kiertäjäkalvosinta Murtumien ilmaantuvuus on laskussa Solution. Vastaus c Käänteistekonivel ei salli suurta rasitusta, mutta se ei myöskään vaadi toimivaa kiertäjäkalvosinta. Erityisesti vanhusten luksaatiomurtumissa käänteistekonivel on suosittu (puolitekonivel nuoremmilla) ja osteosynteesi taas ensisijainen nuorien dislokoituneissa murtumissa. a: Lukitusruuvilevy ei estä kaputnekroosia; se parantaa stabiilisuutta, mutta verenkiertohäiriö voi silti johtaa nekroosiin b: Luksaatiomurtumat ovat vaikeita reponoida d: Olkamurtumien ilmaantuvuus ei ole laskussa (nousussa väestön ikääntyessä) 2.31 Patellamurtuma Valitse yksi: Hoidon kannalta nivelpinnan pykälällä ei ole merkitystä Dislokoitunut murtuma vaatii leikkaushoidon Tulee pyrkiä reponoimaan ensiavussa Liitännäisvammana on usein patellajänteen repeämä Solution. Vastaus b a: Nivelpinnan pykälällä on merkitystä -&gt; leikkaushoito on yleensä välttämätön c: Dislokoituneen polvilumpion reponointi ei suorastaan vaikuta hoitovalintaan; alun perin dislokoitunut murtuma leikataan d: Patellajänteen repeämä liitännäisvammana ei ole kovinkaan yleinen 2.32 Mikä murtuma? Valitse yksi: Die punch Volaarinen Barton Smith Dorsaalinen Barton Solution. Vastaus d 2.33 Tibialis posterior lihas Valitse yksi: Hoitaa polven koukistusta Pitää yllä jalkaholvia Lihaksen jänne repeää usein nilkkamurtuman yhteydessä Hoitaa polven ojennusta Solution. Vastaus b Tibialis posteriorin päätehtäviä on tukea jalan pitkittäistä kaarta (jalkaholvia) sekä osallistua plantaarifleksioon ja invertointiin c: Ei ole tyypillinen repeämä nilkkamurtuman yhteydessä a ja d: Ei koukista tai suorista polvea 2.34 Fractura radii typica: hyväksyttävä asento reposition jälkeen Valitse yksi: Radiuksen nivelpinta on normaalisti ≥ 20 asteen palmaarisesti kallistuneena Murtuman reposition jälkeen dorsaalinen kallistuminen pitäisi olla ≤ 5 astetta Murtuman reposition jälkeen dorsaalinen kallistuminen pitäisi olla ≤ 15 astetta Radiuksen nivelpinta on normaalisti kohtisuorassa pituusakselia vastaan Solution. Vastaus c 2.35 Mikä seuraavista rakenteista on quadricepsjänne? Valitse yksi: 3 1 2 4 Solution. Vastaus b 2 = patella 3 = patellajänne 4 = m. semimembranosuksen bursa? 2.36 Akromioklavikulaarinivelen (AC) luksaatio Valitse yksi: Paras ja varmasti onnistunut lopputulos saadaan leikkaamalla Voidaan useimmiten hoitaa konservatiivisesti, vaikka solisluu olisi luksoitunut posteriorisesti (tyyppi IV) Jos solisluun pää nousee ylöspäin, pitää se leikata 2 viikon sisällä Tapahtuu usein kaatuessa tai törmätessä olkapää edellä esteeseen Solution. Vastaus Sinänsä c ja d ovat molemmat oikein, mutta d on eniten oikein. a: Leikkaushoito ei aina tuota varmasti onnistunutta lopputulosta ja sitä ei myöskään käytetä lievempiasteisissa luksaatioissa (I-III). AC-nivelen täydellinen pysyvä sijoiltaanmeno (tyypit IV - VI) on yleensä tilanne, jossa leikkaushoidon ajatellaan kokemusperäisesti konservatiivista hoitoa hyödyllisemmäksi, vaikka kirjallisuudessa ei olekaan tästä näyttöä. b: Useimmiten hoidetaan operatiivisesti, jos tyypin IV luksaatio c: Jos solisluun pää on noussut yli luun paksuuden verran tai solisluussa on etu-takasuuntainen epävakaus, voidaan leikkaushoitoa harkita (luokat IV‒V) d: AC-luksaatio voi syntyä joko suoran tai epäsuoran vamman seurauksena. Tavallisemmassa eli suorassa vammassa isku tulee yläraajan ollessa kiinni vartalossa hartian ylätakaosaan. Epäsuorassa vammassa isku tulee ojennetun, vartalossa kiinni olevan yläraajan kautta olkaniveleen ja olkaluun pää iskeytyy olkalisäkkeeseen sitä ylöspäin siirtäen. AC-luksaation tavallisin yksittäinen vammamekanismi on polkupyörällä kaatuminen, ja seuraavana tulevat urheiluun liittyvät vammat 2.37 Haglundin deformiteetti Valitse yksi: Kalkaneuksen luinen prominenssi Taluksen takaosan luinen prominenssi Yleisin syy akillesjänteen tendinoosiin Ei näy hyvin röntgenkuvassa, paljastuu tavallisesti MRI-kuvauksessa Solution. Vastaus a. Voi esim. aiheuttaa kantapään kipua, varsinkin kun käyttää tiukkoja kenkiä. b: Talus ei liity tähän deformiteettiin c: Se ei ole suoraan yleisin syy akillesjänteen tendinoosiin (jänteen rappeumamuutos, joka usein johtuu toistuvasta rasituksesta), vaikka se voi siihen myötävaikuttaa d: Näkyy hyvin röntgenkuvassa, koska on luinen prominenssi 2.38 Smithin murtuma Valitse yksi: Reposition jälkeen kipsaus pehmustetulla kulmakipsilastalla ranne lievässä volaarifleksiossa ja pronaatiossa Distaalinen radiusmurtuma, jossa distaalifragmentti on dorsaalisesti kallistuneena Soveltuu hyvin konservatiiviseen hoitoon Leikkaushoito tarpeen useimmilla potilailla Solution. Vastaus d a: Rannemurtumat lastoitetaan funktioasentoon (lievä ekstensio ja muuten neutraaliasento). Smithin murtumassa lastoitus on volaarinen (vrt. Collesin murtuma, jossa dorsaalinen lasta) b: Tämä olisi COllesin murtuma (tyyppimurtuma). Smithin murtumassa fragmentti on volaarisesti kallistunut. c: Soveltuu konservatiiviseen hoitoon tietyissä tapauksissa, mutta usein vaatii leikkaushoidon. 2.39 Tässä ranteessa on Valitse yksi: Bartonin murtuma Tyypillinen radiusmurtuma (Colles) Chaffeurin murtuma Smithin murtuma Solution. Vastaus b 2.40 Olkaluun yläosan murtuma Valitse yksi: Konservatiivinen hoito johtaa usein huonoon toiminnalliseen lopputulokseen Yli 5 mm dislokaatio isoloidussa tuberculum majuksen murtumassa vaatii leikkaushoitoa Johtaa usein nopeasti (noin 1-2 kuukaudessa) rtg-kuvassa näkyvään kaputnekroosiin Yli 60% olkaluun yläosan murtumista on huonoasentoisia vaatien leikkaushoitoa Solution. Vastaus b Dislokoitumattoman tai lievästi dislokoituneen (&lt; 5 mm) murtuman hoito on konservatiivinen. Raaja pidetään enintään 3 viikkoa mitellassa. ps. Muiden olkapään Neerin fragmenttien dislokoitumisrajana tyypillisesti pidetään 10mm a: Konservatiivinen hoito johtaa useimmiten hyvään lopputulokseen niissä murtumissa, joissa se on indikoitu c: Kaputnekroosi on harvinainen ja liittyy pääasiassa monilohkomurtumiin (esim. 3–4 osainen murtuma) ja murtumaluksaatioihin, ei yksittäiseen tuberculum majuksen murtumaan d: lähteestä riippuen n. 70-80% olkaluun yläosan murtumista on hyväasentoisia murtumia 2.41 Avomurtumat Valitse yksi: Gradus IIIB: kirurgista korjausta vaativa verisuonivamma Gradus IIIC: traumaattinen amputaatio Gradus IIIA: Laaja iho- ja lihaskudosvamma, joka vaatii lihaskielekkeen Gradus I vamma: terävä luufragmentti perforoi ihon sisältä ulospäin Solution. Vastaus d a: Avomurtuman yhteydessä korjausta vaativa verisuonivamma = Gustilo-Andersonin luokka IIIc (IIIb = vaatii kielekerekonstruktion) b: Gradus IIIC: korjausta vaativa verisuonivamma (Gustilo-Andersonin luokitus ei kuvaile amputaatiovammoja) c: Gradus IIIa: laaja pehmytkudosvaurio, mutta se ei vaadi kielekerekonstruktiota 2.42 Polven ojentajamekanismiin kuuluvat Valitse yksi: Tuberositas tibiae, patellajänne, patella, quadricepsjänne ja -lihas Posterolateraalinurkka ja takakapseli ACL, PCL ja mediaalimeniski Quadricepsjänne, LCL ja patella Solution. Vastaus a Tuberositas tibiae tarkoittaa luista kohoumaa tibian proksimaaliosassa, johon patellajänne kiinnittyy. Tässä on kuva ekstensoriapparaatista. Jos joku osa on revennyt, niin polven ojennus ei oikein onnistu. 2.43 Katkennut akillesjänne Valitse yksi: Voidaan yleensä hoitaa konservatiivisesti Kaikki vastausvaihtoehdot ovat oikein Joka 3. potilaalla esioireita ja diagnoosi viivästyy joka 4. potilaalla Yleensä poikki 3-4 cm kantaluuinsertion yläpuolelta Solution. Vastaus b a: Akillesjänteen repeämien hoidossa suositaan konservatiivista hoitoa, koska ortoosilla toteutetulla hoidolla saavutetaan käytännössä sama paranemistulos kuin operatiivisella hoidolla b: Potilailla löytyy akillesjänteestä lähes aina degeneratiivisia muutoksia, mutta 2/3:ssa tapauksista katkeaminen tapahtuu ilman minkäänlaisia edeltäviä oireita. Diagnostiikassa petollista on se, että usein vähäinen nilkan ekstensio-fleksioliike jää kuormittamattomana jäljelle -&gt; diagnoosi viivästyy. d: Tyypillisesti poikkeaa ns. akilleksen watershed-alueelta, jossa verenkierto on heikointa. Tämä sattuu olemaan n. 2-6cm insertiokohdan yläpuolella (lähteestä riippuen senttimäärät hieman vaihtelevat) 2.44 Olkaluun yläosan murtuman konservatiivinen hoito Valitse yksi: Yläraaja tuetaan 2-3 viikoksi kantositeeseen ja kevyet heiluriliikkeet aloitetaan viikon sisällä Aktiiviset kiertoliike ja abduktioharjoitukset aloitetaan 3-5 viikon jälkeen Kaikki vastausvaihtoehdot ovat oikein Tavallisin komplikaatio on olkanivelen kipu ja jäykistyminen Solution. Vastaus c 2.45 Kuinka kuvan vamma tulisi ensisijaisesti hoitaa? Valitse yksi: Repositio ja kantoside Repositio ja kulmakipsi Repositio ja vapaa mobilisaatio Leikkaus Solution. Vastaus a ja b Kyynärnivelluksaation primaarihoito tutkimuksen jälkeen on suljettu paikalleenasettaminen. Kyynärnivelen tulisi reposition jälkeen pysyä paikallaan ojennus-koukistussuunnassa sektorilla 60‒130 astetta, jotta konservatiivisella hoidolla on edellytykset onnistua. Jos stabiili testatessa, niin jatkoon kantoside tai kulmakipsi/ortoosi 2-3 viikkoa (molemmat löytyvät vaihtoehtoina eri lähteistä). Radiologinen seuranta 1vk. Operatiivisen hoidon indikaatioita ovat repositionjälkeinen instabiliteetti fleksio-ekstensiosuunnassa, intra-artikulaarinen murtumafragmentti, avoluksaatio tai uusintaluksaatio konservatiivisessa hoidossa. 2.46 Syndesmoosin tehtävä on Valitse yksi: Tarjota verenkierto fibulan distaaliosaan ja tibian mediaaliosiin Kiinnittää talus TC-niveleen Stabiloida säären yläosa ja mahdollistaa polven optimaalinen liikerata Pitää tibia ja fibula toiminnallisesti yhdessä, jotta nilkkahaarukka pysyy kongruenttina fysiologisen kuormituksen aikana Solution. Vastaus d Syndesmoosi viittaa distaaliseen tibiofibulaariseen niveleen, jota tukee 3-4 ligamenttia/ligamenttimaista kalvorakennetta: ligamentum tibiofibulare anterius (ATFL), ligamentum tibiofibulare posterius (PTFL), membrana interossea cruris (IOM) ja ligamentum tibiofibulare transversum (inferior transverse ligament of the tibiofibular syndesmosis), jota ei ole monissa anatomialähteissä. 2.47 Quadricepsjänteen repeämä Valitse yksi: Aiheuttaa liikeheikkouden polven koukistukseen potilaan ollessa vatsamakuulla Johtuu yleensä suorasta iskusta polven seutuun Voidaan yleensä hoitaa konservatiivisesti Tuntuu usein palpoituvana kuoppana polvilumpion proksimaalipuolella ja potilas ei pysty nostamaan raajaa ojennettuna Solution. Vastaus d Quadsit ovat polven ojentajia ja lonkan fleksoijia -&gt; vauriossa ei onnistu polven koukistus tai raajan nostaminen. Raajan nosto saattaa kuitenkin välillä onnistua, mutta silloinkin hankalasti. Quadricepsjänne kiinnittyy polvilumpioon sen yläpuolelta ja repeämässä on siis kuoppa patellan yläpuolella. a: Aiheuttaa liikeheikkouden polven ekstensioon b: Johtuu yleensä epäsuorasta vammasta (vrt. patellajänteen repeämä, joka useammin suorasta iskusta). Aiheuttaja on yleensä pieni vammaenergia liukastumisen tai portaissa kaatumisen yhteydessä; voi myös tapahtua mm. kehonrakentajilla painavan kyykyn yhteydessä. Mekanismina siis nelipäisen reisilihaksen eksentrinen supistuminen polven ollessa koukistettuna. c: Hoidetaan ensisijaisesti operatiivisesti. Jänne ommellaan takaisin patellaan. Vanhojen repeämien kohdalla voidaan käyttää vapaata jännesiirrettä (esim. semitendinosus- tai gracilisjänne) kiinnityksen vahvistamiseen. 2.48 Mikä seuraavista rakenteista on processus coracoideus? Valitse yksi: 1 2 4 3 Solution. Vastaus b 1 = art. acromioclavicularis (AC-nivel) 3 = caput humeri 4 = tuberculum majus 2.49 Hamstring jännerepeämä Valitse yksi: Testataan vastustetulla lonkan fleksiolla Kaikki muut vastausvaihtoehdot ovat väärin Aiheutuu vammautuneen alaraajan voimakkaasta lonkan ekstensiosta Totaaliruptuura hoidetaan useimmiten konservatiivisesti Solution. Vastaus b a: Hamstringit eivät suorita lonkan fleksiota, vaan lonkan ekstensiota ja polven koukistusta. c: Aiheutuu vammautuneen alaraajan voimakkaasta lonkan fleksiosta (esim. liukastuminen spagaattiin) d: Totaaliruptuura hoidetaan useimmiten leikkauksellisesti. Irronnut lihasryhmä istutetaan takaisin irtoamakohtaansa (istuinkyhmy) yleensä ankkurikiinnitteisin langoin. Hoito olisi hyvä toteuttaa ensimmäisten viikkojen aikana (kuukauden sisällä), sillä lihaksen lyhentymä voi estää myöhäisvaiheessa jänteen palauttamisen paikalleen ja vaurion aiheuttama kiinnikkeisyys ympäristöön, erityisesti iskiashermoon tai sen haaroihin, tekee myöhäisvaiheen leikkauksesta merkittävästi haastavampaa ja riskialttiimpaa "],["invictus.html", "Kappale 3 2021 (Invictus) 3.1 Miten tämän potilaan malletsormi (vasarasormi) hoidetaan? 3.2 Oheisen kuvan potilaalla on 3.3 Osteosarkooma 3.4 Nilkkamurtuma 3.5 Olkaluun yläosan murtuma 3.6 Viidennen kämmenluun kaulan (Boxerin) murtuman yleisin hoitomuoto: 3.7 Solisluun murtumat 3.8 Hiihtäjän peukalo 3.9 Luunmurtuman paraneminen", " Kappale 3 2021 (Invictus) Tähän yhteyteen laitettu vain ne kysymykset, joita ei ollut aiemmassa vuoden 2020 tentissä. 3.1 Miten tämän potilaan malletsormi (vasarasormi) hoidetaan? Valitse yksi: Lastoitus 2vk ajan Lastoitus 6vk ajan Teippaus viereiseen sormeen 4vk ajan Leikkaushoito Solution. Vastaus b Ojentajajänteen vaurio sormen DIP-nivelseudussa aiheuttaa kärkijäsenen ojennusvajauksen (mallet-deformiteetti). Vamma voi syntyä suljettuna tai avoimena joko jänteen katkeamisena tai liittyä distaalifalangin murtumaan. Tässä yhteydessä nyt ei ole murtumaa todettavissa. Hoidetaan tyypillisesti konservatiivisesti DIP-nivel lastalla hyperekstensioon n. 6 viikon ajaksi. Hoidon aikana DIP-niveltä ei saa koukistaa. Lastoitusta kannattaa kokeilla, vaikka hoidon aloitus olisi viivästynyt. Jatkohoitona lastaa kannattaa pitää vielä 8 viikon ajan öisin. Leikkaushoito on indikoitua, jos mallet-fracturessa fragmentti ei reponoidu, sen koko käsittää lähteestä riippuen 1/3 tai 1/2 tai enemmän nivelpinnasta ja diastaasi on yli 2 mm 3.2 Oheisen kuvan potilaalla on Valitse yksi: Lunotriquetraalisen ligamentin repeämä Skafolunaarisen ligamentin repeämä Perilunaarinen luksaatio Veneluun murtuma Solution. Vastaus b Skafolunaariligamentin vaurio on yleisin ranteen ligamenttivaurio. Vamma syntyy yleisimmin kaaduttaessa ja potilaan ottaessa vastaan ojennetulla kädellä. Ligamenttivamma voi olla itsenäinen tai liittyä esimerkiksi radius- tai skafoideummurtumaan. Röntgenissä näkyy SL-välin leveäminen (tyypillisesti alle 2mm) Epäiltäessä skafolunaarista vauriota potilaan lähettämisessä käsikirurgiseen arvioon ei ole syytä viivytellä, sillä nivelsidekorjaus voidaan yleensä tehdä akuutissa vaiheessa 4‒6 viikon sisällä vammasta. Hoitamattomana SL-välin avautuminen voi jatkua ja johtaa etenevään artroosiin (SLAC = scaphoid lunate advanced collapse), jonka hoitona on ranteen osittainen tai täydellinen luudutus. 3.3 Osteosarkooma Valitse yksi: On tavallisin maligni rustotuumori Ennuste 30% yli 5 vuotta Hoitona pre- ja postoperatiivinen systostaatti, radikaaliresektio ja rekonstruktio Yleisin yli 65-vuotiailla, metafyysialue Solution. Vastaus c a: On tavallisin primaarinen maligni luutuumori. Tavallisin primaarinen maligni rustoa tuottava tuumori on kondrosarkooma. b: 5-vuotiselossaoloennuste on n. 70-80% (parantunut huomattavasti viime vuosikymmeninä). Ennuste tosin on alle 30% metastaattisessa taudissa d: Yleisin lapsilla ja nuorilla aikuisilla (useimmiten alle 25v). Ilmenee vastauksen mukaan kuitenkin useimmiten metafyysialueilla (varsinkin polven ympärillä eli distaalisessa femurissa tai proksimaalisessa tibiassa). 3.4 Nilkkamurtuma Valitse yksi: Weber C-tyypin murtumissa syndesmoosi ei käytännössä repeä Lateraalimalleolin Weber A-tyypin murtumat voidaan hoitaa yleensä konservatiivisesti Mediaalimalleolin murtuma liittyy aina Weber B-tyypin murtumaan Jos lateraalimalleolin murtuman dislokaatio on alle 2mm, ei leikkaushoito ole tarpeen, vaikka nivelhaarukka näyttäisi hieman leveältä Solution. Vastaus b a: Weber C-murtumissa syndesmoosi käytännössä aina repeää. b: Weber A-murtumat ovat yleensä stabiileja, jonka takia ne voidaan hoitaa konservatiivisesti (tyypillisesti ortoosi tai kipsihoito 1-3 viikkoa; varaus kivun mukaan) c: Mediaalimalleolin murtuma voi esiintyä monissa yhdistelmissä, mutta useimmiten tapahtuvat Weber C-murtumien yhteydessä. d: Leikkaushoito on tarpeen, jos nivel on instabiili ja yksi tämän merkki on inkongruentti nivelhaarukka röntgenissä. 3.5 Olkaluun yläosan murtuma Valitse yksi: Stabiili lukkoruuvilevytys estää kaputnekroosin kehittymisen dislokoituneissa pirstaleisissa murtumissa Murtumien ilmaantuvuus on laskussa Pirstaleisten murtumien hoidossa käänteinen tekonivel on yleistynyt viime vuosina Luksaatiomurtuma on usein ensiavussa helposti reponoitavissa Solution. Vastaus c Käänteistekonivel ei salli suurta rasitusta, mutta se ei myöskään vaadi toimivaa kiertäjäkalvosinta. Erityisesti vanhusten luksaatiomurtumissa käänteistekonivel suosittu (puolitekonivel nuoremmilla) ja osteosynteesi taas ensisijainen nuorien dislokoituneissa murtumissa. a: Lukitusruuvilevy ei estä kaputnekroosia; se parantaa stabiilisuutta, mutta verenkiertohäiriö voi silti johtaa nekroosiin b: Olkamurtumien ilmaantuvuus ei ole laskussa (nousussa väestön ikääntyessä) d: Luksaatiomurtumat ovat vaikeita reponoida 3.6 Viidennen kämmenluun kaulan (Boxerin) murtuman yleisin hoitomuoto: Valitse yksi Seuranta ilman toimenpiteitä Leikkaushoito Pikkurilli ja nimetön kipsataan SAFE-asentoon Pikkurilli teipataan viereiseen sormeen Solution. Vastaus d Jos Boxerin murtumassa todetaan hyväksyttävä asento (nivel on kongruentti ja angulaatio alle 45-60 astetta eikä kiertovirhettä) ja potilas saa ojennettua sormen suoraksi, niin murtuma hoidetaan konservatiivisesti teippaamalla sormi viereiseen nimettömään n. 4 viikon ajaksi 3.7 Solisluun murtumat Valitse yksi Keskikolmanneksen murtumat ovat yleisimpiä Keskikolmanneksen murtumat hoidetaan yleensä konservatiivisesti Kaikki kysymyksen vastausvaihtoehdot ovat oikein Leikkausta harkitaan, jos dislokaatiota murtumassa on yli luunpaksuuden verran Solution. Vastaus c 3.8 Hiihtäjän peukalo Valitse yksi Hoidetaan yleensä ilman röntgenkuvausta On peukalon koukistajanjänteen sulkeinen repeämä Vaatii leikkaushoitoa, jos nivel on epätukeva Aiheutuu peukalon metakarpofalangeaali (MCP)-nivelen vääntymisestä ulnaarideviaatioon Solution. Vastaus c a: Vamma tulee kuvantaa b: Hiihtäjänpeukalo = Peukalon MCP-nivelen ulnaarisen kollateraaliligamentin osittainen tai täydellinen vamma. Syntyy abdusoivan voiman vaikutuksesta eli tyypillisesti peukalon vääntyessä radiaalisesti esim. kaaduttaessa hiihtäessä. c: Nivelen stabiliteetti on tutkittava tarkasti. Kivun takia voi olla alkuvaiheessa vaikeaa saada luotettavaa käsitystä nivelsiteen stabiliteetista. Tarvittaessa sormi puudutetaan luotettavan testaustuloksen saamiseksi tai voi immobilisoida peukalon kipsilastalla tai ortoosilla ja tutkia nivelside uudelleen muutaman päivän kuluttua. Täydelliseen repeämään viittaavat &gt; 30°:n periksianto radiaalisuuntaan, &gt; 15°:n ero terveeseen puoleen verrattuna ja liikealan napakan päätepisteen (end-point) puuttuminen. Instabiili nivelside hoidetaan operatiivisesti. Leikkauksen jälkeen peukalo immobilisoidaan kyynärvarteen ulottuvalla dorsaalisella kipsilastalla tai ortoosilla 6 viikon ajan. d: Aiheutuu peukalon metakarpofalangeaali (MCP)-nivelen vääntymisestä radiaalideviaatioon. Peukalon MCP-nivelen radiaalikollateraalivamma, joka on edellistä huomattavasti harvinaisempi, syntyy taas ulnaarideviaatiossa. Hoidetaan samojen periaatteiden mukaisesti. 3.9 Luunmurtuman paraneminen Valitse yksi Fractura itineraria syntyy tyypillisesti laskettelurinteessä Yläraajan kierteinen murtuma luutuu yleensä 12 viikossa Putkiluu paranee nopeammin kuin hohkaluu Consolidatio tarda tarkoittaa hidastunutta luutumista Solution. Vastaus d a: Fractura itineraria = rasitusmurtuma (fatigue fracture); murtumia, joille on tyypillistä kumuloiva syklinen kuormitus, joka johtaa asteittain täydelliseen murtumaviivaan muuten suhteellisen mekaanisesti terveessä luussa b: Yläraajan kierteinen murtuma luutuu yleensä 6 viikossa (lujittuu 3 viikossa); Yläraajan poikkimurtuma taas tyypillisesti luutuu 12 viikossa c: Hohkaluu paranee nopeammin. Hohkaluun hyvä verenkierto ja paikallisten mesenkymaalisten kantasolujen runsas määrä takaavat yleensä murtuman nopean paranemisen. Metafyysimurtumat siis luutuvat nopeammin kuin diafyysimurtumat. d: Hidastunut luutuminen (delayed union, consolidatio tarda) tarkoittaa, että 3 kk kohdalla ei havaita kliinisiä/radiologisia merkkejä luutumisen käynnistymisestä (todetaan hetkuminen ja kipu, raaja ei kestä kuormitusta) "],["cupidus.html", "Kappale 4 2022 (Cupidus) 4.1 Reisiluun distaaliset murtumat 4.2 Käden vammat ja vakuutuskorvaukset – koska voit hakea? 4.3 Polvilumpion sijoiltaanmenon leikkausindikaatiot 4.4 Fibulan murtuman hoitolinja 4.5 Skafolunaarisen ligamentin repeämä – tunnista ja hoito 4.6 Missä sijaitsee Bennettin murtuma? 4.7 Mitä kautta lantion murtumat leikataan? 4.8 Miten tutkit supraspinatuksen (jänteen) repeämää? 4.9 Mikä on yleisin veripolven aiheuttaja? 4.10 Mikä hermo voi vaurioitua humeruksen diafyysin murtumassa? 4.11 Käytetäänkö U-kipsiä humeruksen proksimaalisen murtuman hoitona? 4.12 Missä sijaitsee Th7-nikama? 4.13 Burst-murtuma, Chance-murtuma 4.14 Osteoporoosimurtumat 4.15 Monteggian murtuma 4.16 Galeazzin murtuma 4.17 Terrible triad 4.18 Lonkkamaljakon murtuma hoitolinjat 4.19 Diabeetikon Weber b hoito 4.20 Symfyysin täydellinen repeämä: mikä leikkaus? 4.21 Missä selkäydin loppuu? 4.22 Liittyykö kiilakompressiomurtumaan neurologisia oireita? 4.23 Lumbosakraalinen dissosiaatio 4.24 Mikä on ensisijainen profylaktinen antibiootti koiranpuremissa? 4.25 Avomurtuman hoitojärjestys 4.26 Irti lähteneen sormen kuljetus 4.27 Koko raaja lähtenyt irti paitsi radialishermo. Onko korjauksesssa kyseessä mikro-/makro- revaskularisaatio/replantaatio? 4.28 Viiltovamman kautta syntynyt koukistajajännevamma kädessä: mitä teet? 4.29 Missä on vamma Boutonniere-deformiteetissa? 4.30 Jäbä saanu säbämailasta volaarisesti osuman: kipu ulnaarisesti hieman rannekuopasta(?) distaalisesti, mikä luu murtunut? 4.31 Vanhan veneluun murtuman hoito 4.32 Mikä radiusmurtuman huonoin ennustetekijä? 4.33 Olkapään proks murtuman hoito: kipsi vai kantoside 4.34 Kaularangassa murtuma 4.35 Lannerangan murtuma 4.36 Nivelkierukan korjaus: missä repeämässä paras? 4.37 Mikä ei kuulu rotator cuffiin? 4.38 Hill-Sachs 4.39 Onko murtumaa 4.40 Humerusmurtuman jälkeen ranteen ekstensio ei toimi, mikä hermo vaurioitunut? 4.41 Jos artroosia, käytetäänkö kokoproteesia? 4.42 Poistetaanko ydinnaula? 4.43 Thompsonin testi, mitä testaa? 4.44 Sormen fleksorin ja luun murtuma: hoito? 4.45 Millaisessa asennossa jalka on tyypillisesti lonkkamurtumassa? 4.46 Telaluumurtuman hoitolinjat 4.47 Reisiluun kaulassa murtuma, mikä hoito? 4.48 Mikä on Morel-lavallée pehmytkudosvamma? 4.49 Weber a b c hoitolinjat 4.50 PCL repeämän ilmentymä 4.51 Lantiorenkaan murtumat ja lantiovyö 4.52 Hermovammat miten ilmenee 4.53 Kelluva olkapää 4.54 Mikä murtuma kyseessä 4.55 Mikä murtuma kyseessä 4.56 SAFE asentoinen kipsi. Millainen asento tämä on? 4.57 Humeruksen yläosan murtuma liitännäisvammana minkä hermon vamma? 4.58 Akillesjänteen repeämän diagnostiikka ja hoito 4.59 Polvi kokee valgisoivan vamman, mikä vamma todennäköisin? 4.60 Puoli vuotta vanha Scaphoideum murtuma. Miten hoidat? 4.61 Mikä murtuma ja hoito 4.62 Milloin kyynärpään luksaatio tulisi reponoida? 4.63 Mikä antibiootti infektoituneeseen puremahaavaan? 4.64 Polviluksaatio 4.65 Whiplash-vamma 4.66 Vasarasormen hoito 4.67 Missä nikamassa on dens? 4.68 Lonkkamaljan murtumaan liittyen 4.69 Sormien loitonnus ei onnistu, vaurioitunut hermo? 4.70 Olkapääluksaation tyypillinen vaurio?", " Kappale 4 2022 (Cupidus) Taas laitettu tähän vain ne, joita ei ole aikaisemmissa tenteissä. Jos kysymystä on avattu heikosti wikissä, niin olen yrittänyt kirjoittaa tähän aiheesta tärkeimmät asiat tai keksiä mahdollisen kysymyksenasettelun. 4.1 Reisiluun distaaliset murtumat Ei kysymystä wikissä, vain aihe mainittu. Tässä muutamia korkean annin faktoideja: Reisiluun alaosan murtumat syntyvät yleensä voimakkaan vammaenergian seurauksena. Vamman esiintymishuippuja on kaksi. Kasvuikäisillä ja nuorilla aikuisilla näitä vammoja todetaan putoamis-, urheilu- ja liikennetapaturmien yhteydessä, jolloin murtumalinja kulkee yleensä kasvulinjojen kautta. Toisaalta vanhuksille murtumia syntyy myös pienen vammaenergian aiheuttamana. Ovat joko nivelen ulkopuolisia (suprakondylaarisia) tai niveleen ulottuvia murtumia. Murtuma voi olla myös puhtaasti nivelensisäinen (kondyylimurtuma). Murtumakappaleet ovat usein dislokoituneet alueen lihasvoimien seurauksena. Raajassa todetaan yleensä lievä deformiteetti, taipuma (recurvatum), siirtymä (ad latus) ja lyhentymä. Hoito on leikkauksellinen. Leikkaushoito on suunniteltava huolellisesti murtuman morfologian mukaisesti (TT auttaa ja tehdään ainakin nivelensisäisissä murtumissa). Tromboosiprofylaksia on yleensä aiheellinen. Leikkauksen jälkeen polvi mobilisoidaan. Kipsihoito ei yleensä ole tarpeen. Potilas jalkautetaan mahdollisimman nopeasti sauvojen tai kävelytuen kanssa. Varausrajoitus on tarpeen yleensä 6‒10 viikon ajan. Varausrajoitukset määritetään potilaskohtaisesti luurakenteen ja vamman laadun sekä potilaan toimintakyvyn perusteella. Täysi varaus aloitetaan vasta murtuman luutumisen edistyttyä riittävästi. 4.2 Käden vammat ja vakuutuskorvaukset – koska voit hakea? Valitse yksi Heti Murtuman luuduttua 1v kuluttua 2v kuluttua Solution. Vastaus c Vahingon kärsineelle korvataan tapaturmasta aiheutunut pysyvä vika ja haitta haittarahalla, joka on riippumaton työansioiden tai elatuksen menetyksestä. Korvaus määräytyy vamman haittaluokan (1–20) perusteella. Käden vammoissa lopullinen hoitotulos on arvioitavissa keskimäärin noin vuoden kuluttua vammautumisesta tai viimeisestä toimenpiteestä. Hermovammoissa aika on noin kaksi vuotta. 4.3 Polvilumpion sijoiltaanmenon leikkausindikaatiot Ei ole vaihtoehtoja wikissä. Tässä leikkausindikaatiot (lyhyesti indikaatiot = murtumat tai toistuva luksaatiotaipumus): Murtuma luksaation yhteydessä. Nivelpinnasta irronnut luurustokappale kiinnitetään paikoilleen liukenevilla sauvoilla tai pienillä ruuveilla. Mikäli luksaatioon liittyy laaja mediaalipuolen pehmytkudosvamma eikä lumpio pysy paikoillaan, voi varhaisvaiheen MPFL-rekonstruktio olla aiheellinen. Toistuva luksaatiotaipumus intensiivisestä kuntoutuksesta huolimatta. Operatiivinen hoito keskittyy pääasiassa MPFL-rekonstruktioon ja rakenteellisten poikkeavuuksien korjaukseen. MPFL-rekonstruktioleikkaus tehdään useimmiten käyttäen hamstring-jännesiirrettä (gracilis- tai semitendinosus-jänne). Arviolta 50 % konservatiivisesti hoidetuista primaariluksaatioista päädytään myöhemmin hoitamaan kirurgisesti. Luksaatiolle altistavat anatomiset tekijät arvioidaan ja korjataan tarvittaessa kirurgisesti. Alaraajan merkittävä valgussuuntainen akselivirhe korjataan femurin suprakondylaarisella varisoivalla osteotomialla. Patella altaa hoidetaan tibian tuberositaksen distalisaatiolla. Femurin troklean dysplasia voidaan korjata trokleoplastialla, jossa troklean uraa syvennetään. Femurin korostuneeseen anteversioon käytetään femurin derotaatio-osteotomiaa. 4.4 Fibulan murtuman hoitolinja Ei ole vaihtoehtoja wikissä. Tässä hoitolinjoista tärkeimmät asiat: Pohjeluun murtuma ilman muita liitännäisvammoja on harvinainen, suoran iskun aiheuttama vamma. Yksittäisen pohjeluun vamman hoito on konservatiivinen (kipulääkitys+elastinen sidos jalkaterästä polven tasolle 2‒3 viikon ajaksi + mahdollisesti laskimotukoksen ehkäisy), eikä raajan varausta tarvitse rajoittaa. Useimmiten kuitenkin tapahtuu nilkan, sääriluun tai polven alueen merkittävän vamman yhteydessä. Polven ligamenttivammoihin liittyvän pohjeluun yläosan murtuman hoito määräytyy polvivamman hoidon vaatimusten mukaisesti. Nilkkavammoihin liittyvän pohjeluun alaosan murtuman hoito voi olla konservatiivinen tai leikkauksellinen. Hoitolinja määräytyy nilkkavamman kokonaisuuden perusteella. Nilkkavammoihin liittyvät pohjeluun keski- ja yläkolmanneksen alueen murtumat eivät yleensä edellytä kiinnitystä. Pohjeluun murtuma ilman liitännäisvammoja paranee useimmiten ongelmitta. Luutumisennuste on hyvä. Vammaa edeltänyt toimintataso saavutetaan murtuman luuduttua, noin 2-4 kuukauden kuluessa. 4.5 Skafolunaarisen ligamentin repeämä – tunnista ja hoito Skafolunaariligamentin vaurio on yleisin ranteen ligamenttivaurio. Vamma syntyy yleisimmin kaaduttaessa ja potilaan ottaessa vastaan ojennetulla kädellä. Ligamenttivamma voi olla itsenäinen tai liittyä esimerkiksi radius- tai skafoideummurtumaan. Röntgenissä näkyy SL-välin leveäminen (tyypillisesti alle 2mm) Epäiltäessä skafolunaarista vauriota potilaan lähettämisessä käsikirurgiseen arvioon ei ole syytä viivytellä, sillä nivelsidekorjaus voidaan yleensä tehdä akuutissa vaiheessa 4‒6 viikon sisällä vammasta. Hoitamattomana SL-välin avautuminen voi jatkua ja johtaa etenevään artroosiin (SLAC = scaphoid lunate advanced collapse), jonka hoitona on ranteen osittainen tai täydellinen luudutus. 4.6 Missä sijaitsee Bennettin murtuma? Ei vaihtoehtoja wikissä, mutta tulisi tietää ilman vaihtoehtojakin. Solution. Vastaus MC I:n tyven intra-artikulaarinen murtuma Luun tyven ulnaarinen kulma on murtunut suurena tai pienenä kappaleena irti luusta, mutta pysyy ligamenttien ansiosta paikallaan dislokoitumatta. Suurempi fragmentti eli MC I -luu sen sijaan dislokoituu abductor pollicis longuksen vetämänä. 4.7 Mitä kautta lantion murtumat leikataan? Ei vaihtoehtoja wikissä. Solution. Vastaus Tyypillisimmin etu- tai takakautta levytykset Instabiilien lantiorenkaan murtumien lopullinen leikkauksellinen hoito voidaan toteuttaa, kun potilaan tila on stabiloitunut. Useimmiten on perusteltua odottaa vähintään 1-2 vuorokautta ennen lopullista leikkaushoidon toteutusta, koska silloin leikkaukseen liittyvä, murtumasta tuleva vuoto on selvästi vähäisempää kuin alkuvaiheessa leikattaessa. 4.8 Miten tutkit supraspinatuksen (jänteen) repeämää? Ei vaihtoehtoja wikissä. Solution. Vastaus Kliininen tutkimus ja kuvantaminen (aluksi rtg) Kliiniset tutkimukset ovat Joben (Empty can) testi ja/tai drop arm -testi. Joben testissä potilas tuo yläraajat 90 asteen loitonnukseen ja siitä noin 30 astetta eteenpäin niin, että raajat ovat lapaluun suuntaisesti. Raajat kierretään sisäänpäin, kunnes peukalot osoittavat lattiaa kohti. Tutkija painaa käsiä alaspäin potilaan vastustaessa liikettä. Voimaheikkous viittaa supraspinatuksen repeämään. Drop arm -testissä tutkija nostaa potilaan yläraajan passiivisesti maksimaaliseen loitonnukseen. Otteen päästäessään tutkija pyytää potilasta laskemaan yläraajan hitaasti. Kyvyttömyys suorittaa liike kontrolloidusti (yläraajan asento pettää tai “tippuu”) viittaa supraspinatusjänteen repeämään Kuvantamisessa yleensä otetaan heti rtg, vaikka trauma olisikin lievä. Jos todetaan cuff-lihasheikkous, mutta röntgenkuvassa todetaan jo selkeät nivelrikko- tai cuff-artropatia-muutokset, hoito on pitkälti konservatiivinen (tekonivelleikkausta harkitaan, jos 6-12kk ei tapahdu muutosta parempaan). Jos todetaan murtuma tai sijoiltaanmeno, on jatkohoito tyypillisesti päivystyksellistä arviota vaativa. Jos cuff-heikkous, mutta rtg:ssa ei nähdä mitään, tehdään kiireellinen lähete ortopedille ja fysioterapeutille. Diagnoosi varmistetaan tyypillisesti varjoainetehosteisella magneettitutkimuksella (MRI-artrografialla). 4.9 Mikä on yleisin veripolven aiheuttaja? Ei vaihtoehtoja wikissä, mutta tulisi osata vastata ilman vinkkejäkin. Solution. Vastaus ACL-repeämä Nuorilla yleisin on monissa lähteissä polvilumpion sijoiltaanmeno (aikuisilla toiseksi yleisin). 4.10 Mikä hermo voi vaurioitua humeruksen diafyysin murtumassa? Ei vaihtoehtoja wikissä. Solution. Vastaus N. radialis Yleisimmät hermovammat humerusmurtumissa: Olkaluun kirurgisen kaulan murtumat = n. axillaris vaurioituu Olkaluun varren murtumat = n. radialis vaurioituu Olkaluun mediaalisen epikondyylin alueen murtumat = n. ulnaris vaurioituu Olkaluun suprakondylaarisen alueen murtumat = n. medianus vaurioituu 4.11 Käytetäänkö U-kipsiä humeruksen proksimaalisen murtuman hoitona? Solution. Vastaus Ei U-kipsin käyttö on vähentynyt, nykyään käytetään pääasiassa ortooseja. Mahdollisesti U-kipsi soveltuu olkavarren ala- ja keskikolmanneksen murtumien hoitoon (ainakin niiden alkuvaiheessa), mutta ei ainakaan proksimaalisen murtuman hoitoon. 4.12 Missä sijaitsee Th7-nikama? Ei vaihtoehtoja wikissä, mutta veikkaan, että on haettu tätä vastausta: “Th7 sijaitsee angulus inferior scapulaen tasolla” 4.13 Burst-murtuma, Chance-murtuma Ei kysymyksenasettelua wikissä, joten tässä tärkeimmät näiden nikamamurtumien erosta: Vammamorfologia Burst-murtumassa murtuma ulottuu koko nikaman solmun ja ylä- ja alapäätelevyjen läpi ja selkäydinkanavaan työntyvät luukappaleet ovat tavallisia. Erona kiilamaiseen puristusmurtumaan on morfologisesti se, että nikaman solmun etu- sekä takaosa ovat murtuneet moneen osaan (burst siis kulkee kahden denisin pilarin läpi ja on tämän takia instabiili murtuma toisin kuten kiilakompressio, joka murtaa vain etupilarin ja on siten stabiili). Chance-murtumassa murtumalinja on horisontaalinen ja nikama jakautuu posterioristen elementtien kautta solmua pitkin Vammamekanismi Burst-murtuma syntyy nikaman solmuun kohdistuvan vahvan aksiaalisen (puristavan) voiman seurauksena Chance-murtuman klassinen vammamekanismi on nokkakolarissa, kun auton takamatkustajalla on pelkkä lantioalueen turvavyö. Silloin ylävartalo pääsee jatkamaan matkaa ja vetää lannerangan fleksio-distraktiotyyppisesti rikki. Stabiliteetti Molemmat ovat instabiileja murtumia, koska käsittävät useamman kuin yhden denisin pilarin. Säteilyperusteiset kuvantamislöydökset Burst-murtumassa pedikkelien välisen etäisyyden kasvu ja mahdollisesti posteriorisesti ydinkanavaan siirtyneet luufragmentit Paikallinen nikaman kiilamaistuminen yhdistyneenä suurentuneeseen okahaarakkeiden väliseen etäisyyteen (missing spinous process) Tässä kuvassa distraction = chance 4.14 Osteoporoosimurtumat Ei kysymyksenasettelua wikissä. Tässä nyt jokin mahdollinen kysymys ja vastaus. Mikä on yleisin osteoporoosimurtuma? V: Nikaman kompressiomurtuma 70 % nikamamurtumista jää diagnosoimatta, suurin osa ohimeneviä keskiselän kipuja Muita yleisiä ovat mm. lonkkamurtuma, rannemurtuma ja olkamurtuma 4.15 Monteggian murtuma Ei kysymyksenasettelua wikissä. Tässä tärkeimmät tästä murtumasta. Ulnan proksimaalikolmanneksen murtuma, jonka yhteydessä radiuksen pään dislokaatio Harvinainen aikuisilla ja yleisempää lapsilla Hoito yleensä operatiivinen Muita kyynärvarren murtumaluksaatioita ovat mm. Galeazzi ja Essex-Loprest Kyynärvarren murtumaluksaatiot ovat suhteellisen harvinaisia vammoja ja potilaat tulee ohjata päivystyksellisesti jatkohoitoon yksikköön, jossa niiden hoidosta on erityisosaamista 4.16 Galeazzin murtuma Ei kysymyksenasettelua wikissä. Tässä tärkeimmät tästä murtumasta. Radiuksen distaalikolmanneksen murtuma, jonka yhteydessä DRUJ-dislokaatio (ja TFCC (triangular fibrocartilage complex) –vaurio) Esiintyy tavallisimmin 9–12-vuotiailla Hoito yleensä operatiivinen 4.17 Terrible triad Ei kysymyksenasettelua wikissä. Kyynärnivelen terrible triad = Vammayhdistelmä, joka tarkoittaa kyynärnivelen luksaatiota, johon liittyy capitulum radiin murtuma, ulnan processus coronoideuksen murtuma ja merkittävä nivelsidevaurio. Vamma on hyvin instabiili, ja hoito tulee keskittää kirurgisiin toimintayksiköihin. Nivelen voi varovaisesti yrittää reponoida ja immobilisoida kulmakipsilastaan potilassiirron ajaksi. Polvessa klassinen vammayhdistelmä eli vaurio ACL, MCL ja mediaaliseen/lateraaliseen meniskukseen on yleensä nimetty unhappy triadiksi (eroaa terrible triadista) 4.18 Lonkkamaljakon murtuma hoitolinjat Ei kysymyksenasettelua wikissä. Tässä tärkeimmät hoitolinjoista. Acetabulummurtumien hoito ei poikkea periaatteiltaan minkään muun kantavan nivelpinnan murtuman hoidosta (tavoitteena on anatominen reduktio, stabiili fiksaatio ja varhainen mobilisaatio riippumatta potilaan iästä). Acetabulummurtumat ovat kuitenkin hoidollisesti haastavia, koska ne ovat usein pirstaleisia, niiden variaatiomahdollisuudet ovat moninaiset ja lantion kirurginen anatomia ja avaukset ovat haastavia. Voidaan hoitaa konservatiivisesti tai operatiivisesti tilanteesta riippuen Ikä tai osteoporoosi ei ole este leikkaukselle (vanhuksilla leikkauskelpoisuus arvioidaan samoilla kriteereillä kuin lonkkamurtumienkin kohdalla) Lopullinen operatiivinen hoito on optimaalista toteuttaa varhaisvaiheessa, ei kuitenkaan tapaturmapäivänä, jolloin vuoto murtumasta on runsaampaa kuin 1-2 vuorokautta myöhemmin. Murtumatyypistä riippuen leikkaus suoritetaan joko etuavauksesta (intrapelvinen avaus) tai taka-avauksesta (Kocher-Langenbeckin avaus) tai käyttäen näitä molempia avauksia. Leikkauksena tyypillisesti levytys (tekonivelleikkaus mahdollinen, mutta varsin vähän käytetty murtumien teknisten rajoitusten takia. 4.19 Diabeetikon Weber b hoito Ei kysymyksenasettelua wikissä. Diabetes (ja tietyt muutkin riskitekijät) vaikuttavat niin nilkkamurtuman hoitolinjoihin kuin murtuman oireisiin (diabetespotilas ei mahdollisesti tunne kipua neuropatian takia alaraajassa yhtä helposti kuin ei-diabeetikot). Normaalitilanteessa Weber B-murtuman konservatiivinen hoito voidaan toteuttaa näin: Avattava kipsisaapas 3 vkoa, varaus kivun mukaan Yli 65-vuotiaat tai diabetes, ASO yms. muu riskitekijä: kipsisaapas 6 vkoa, varaus 3+2+1 (3vk ei varausta, 2vk osittainen varaus, 1vk täysvaraus kivun mukaan) 4.20 Symfyysin täydellinen repeämä: mikä leikkaus? Täydellisen symfyysirepeämän ensisijainen hoito on leikkaus, joka on tyypillisesti levytys (symfyysilevy). Levytyksen jälkeen voidaan sallia varaus molempiin alaraajoihin kivun rajoissa. Synnytyksen yhteydessä harvoin syntyvä symfyysin täydellinen repeämä hoidetaan useimmissa tapauksissa samalla levytystekniikalla. Symfyysiraon leviäminen on merkki symfyysin repeämästä, jolloin joko toinen tai molemmat lantiopuoliskot ovat instabiileja ulkokiertoon. Lantion natiivikuvasta ei voida päätellä symfyysin dislokaatioastetta (diastaasia) vammahetkellä. Mahdollinen liitännäisvamma on suoran vatsalihaksen (m. rectus abdominis) irtauma yläramuksen pinnasta. Leikkauksen yhteydessä lihas kiinnitetään paikoilleen. 4.21 Missä selkäydin loppuu? Lannerangan ylä- vai alaosa? Solution. Vastaus Yläosa N. L1/L2-tasolla 4.22 Liittyykö kiilakompressiomurtumaan neurologisia oireita? Solution. Vastaus Ei tyypillisesti Kiilakompressiomurtumassa nikamasolmun etuosa painuu kasaan puristuksen seurauksena eikä taaksepäin spinaalikanavaa kohti työnny luukappaleita -&gt; ei spinaalikanavan vaurio-/ahtaumaoireita ellei mukana ole välilevyrepeämää tai kyfoosi kehity esimerkiksi lukuisten peräkkäisten osteoporoottisten murtumien takia niin suureksi, että neuraalirakenteet venyttyvät korostuvan kyfoosin takia Vrt. burst-murtumat, joissa murtumafragmentteja tyypillisesti työntyy selkäydinkanavaan -&gt; neurologisia puutosoireita on 65 %:lla potilaista 4.23 Lumbosakraalinen dissosiaatio Ei kysymyksenasettelua wikissä. Tässä tärkeimpiä: Sama asia kuin spinopelvinen dissosiaatio Liittyy pääasiassa sakrumin H- (tavallisin), Y- tai U-tyypin murtumiin eli molemminpuolisiin vertikaalisiin ristiluun murtumiin, joihin liittyy poikittainen murtumakomponentti. Tämä mahdollistaa selkärangan ja lantiorenkaan irtoamisen toisistaan. H-tyypin sakrummurtumassa todetaan tyypillisesti molemmin puolin vertikaaliset murtumalinjat foramen-aukkojen linjassa (II-tyypin murtuma) ja näitä yhdistää poikittainen murtumakomponentti, joka yleensä sijaitsee S1-S2 -tasolla. Tämän seurauksena lanneranka ja sakrumin ylin osa irtoavat sakrumin irrallaan olevasta kaudaaliosasta ja molemmista lantiopuoliskoista. Vammakokonaisuuteen voi liittyä myös lantiorenkaan etuosan murtuma tai acetabulummurtuma. Lantiohermopunoksen (alaraajojen osittainen halvaus) ja ristiluuhermojen vammat (ns. cauda equina -syndrooma) ovat erityisesti H-tyypin murtumaan liittyen yleisiä. Sakrumin dislokoitumista AP-suunnassa käytetään luokittelussa ja toipumisennusteen arvioimiseen 4.24 Mikä on ensisijainen profylaktinen antibiootti koiranpuremissa? Solution. Vastaus Amoksisilliini-klavulaanihappo (aikuiselle 500/125 mg × 3/vrk) 3-5 vuorokautta Koiran puremissa ei aina tarvitse antibioottiprofylaksiaa (vrt. kissan tai ihmisen puremat, jotka ovat tyypillisesti aina suuren riskin puremia). Niissä ei suositella rutiiniprofylaksia, kun hoitoon on hakeuduttu nopeasti eikä kyseessä ole suuren riskin purema. 4.25 Avomurtuman hoitojärjestys Ei kysymyksenasettelua wikissä. Tässä tyypillinen hoitojärjestys: Mahdollinen verenvuoto pyritään tyrehdyttämään kompressiolla Avomurtuma-alue huuhdellaan keittosuolalla, irtolika voidaan poistaa Selvä virheasento voidaan oikaista Vamma-alue peitetään steriileillä taitoksilla ja raaja lastoitetaan Antibioottihoito aloitetaan välittömästi, kun siihen on mahdollisuus. Myös jäykkäkouristusrokotuksen voimassaolo varmistetaan ja annetaan tarvittaessa tehosteannos Leikkaushoidon kiireellisyys riippuu vammasta. Potilas leikataan välittömästi, mikäli potilaalla on muita henkeä tai toimintakykyä uhkaavia vammoja, jotka vaativat leikkauksen kompressioon reagoimaton verenvuoto tai todettu tai epäilty leikkaushoitoa vaativa verisuonivamma epäily lihasaitiopaineoireyhtymästä erittäin kontaminoitunut haava Muut kuin edellä kuvatut potilaat voidaan yleensä leikata viimeistään seuraavana aamuna ensisijaisesti ortopedin ja plastiikkakirurgin yhteistyönä. Leikkaussalissa vamma-alue puhdistetaan huolellisesti kirurgisesti ja huuhdellaan matalapaineisella keittosuolahuuhtelulla. Aitiopaineoireyhtymää epäiltäessä kaikki säären lihasaitiot tarkistetaan ja tehdään tarvittaessa faskiotomiat. Pienienergiaiset vammat, joihin ei liity laajaa pehmytkudosvammaa (Gustilon–Andersonin gradus 1–2), voidaan hoitaa yleensä yksivaiheisesti. Huolellisen puhdistuksen jälkeen murtuma korjataan ja haava suljetaan. Suurienergiaiset vammat (Gustilon–Andersonin gradus 3A-C) vaativat pääsääntöisesti vaiheistetun hoidon. Lopullinen murtuman kiinnitys toteutetaan samassa leikkauksessa kuin haavan pysyvä sulku. Suurienergiaiset vammat vaativat usein haavan sulun paikallisella tai mikrovaskulaarisella kielekkeellä 4.26 Irti lähteneen sormen kuljetus Miten säilöt irronneen sormen oikeaoppisesti? Solution. Vastaus Viileässä, mutta ei jäätyneenä Kappale kääritään keittosuolataitoksiin, tämä laitetaan kaksinkertaiseen muovipussiin ja pussit laitetaan jäävesihauteeseen. Itse kudoksen ei siis tule olla kontaktissa jään kanssa, eikä jääpussien välissä, koska kudos ei saa jäätyä. 4.27 Koko raaja lähtenyt irti paitsi radialishermo. Onko korjauksesssa kyseessä mikro-/makro- revaskularisaatio/replantaatio? Solution. Vastaus Makrorevaskularisaatio Replantaatio = Täysin irronneen raajanosan takaisinkiinnitys Revaskularisaatio = Verenkierto palautetaan osittain kehossa kiinni olevaan raajaan Nyt kun raaja on vielä jotenkin kiinni kehossa, ei kyseessä ole replantaatio. Kyseessä on makrorevaskularisaatio, koska liitettävät suonet ja hermot ovat kooltaan suurempia ja irtojäsen sisältää merkittävän määrän lihaskudosta (mikroreplantaatio/-revaskularisaatiossa toimitaan pienien rakenteiden kanssa; esim. käden tai jalkaterän alueen amputoituneen kappaleen takaisinistutusta silloin, kun leikkautuminen on tapahtunut ranteen tai nilkan distaalipuolelta) Huom. älä koskaan irrota ruumiinosaa pakkaamista varten, vaikka se roikkuisikin vain pienen rakenteen välityksellä kehossa kiinni. Usein on kyseessä tärkeä hermo ja tätä yhteyttä ei pidä katkaista. Vammautunut jäsen kääritään steriileihin natriumkloriditaitoksiin ja lastoitetaan (lähteestä riippuen kohoasentoon tai mahdollisimman anatomiseen asentoon). 4.28 Viiltovamman kautta syntynyt koukistajajännevamma kädessä: mitä teet? Solution. Vastaus Sulje haava ja 1-7vrk lähete käsikirurgialle Sormien koukistajajänteen vammat ovat paljon ojentajajännevammoja harvinaisempia ja tyypillisesti viiltovammoja. Käden koukistajajännevammat hoidetaan ensisijaisesti operatiivisesti ja käytännössä koukistajajännevammojen hoito kuuluu aina käsikirurgille (vrt. ojentajajännevammoihin -&gt; suljetuissa vammoissa konservatiivinen hoito (tosin avoimet myös käsikirurgille)). Hoito ei vaadi yleensä päivystyksellistä korjausta, joten 1-7vrk lähete riittää (avohaava tulee kuitenkin sulkea). Korjausleikkausaika järjestetään mielellään viikon kuluessa vammasta. Suora jännekorjaus on yleensä kuitenkin mahdollista vielä 2–4 viikonkin kuluttua, lukuun ottamatta peukalon pitkän koukistajan katkeamia. Päivystysleikkaus on perusteltua ruhjevammoissa, kontaminoituneissa haavoissa tai jos sormen verenkierto on uhattuna. 4.29 Missä on vamma Boutonniere-deformiteetissa? Valitse yksi: DIP-nivelen tasolla ekstensorijänteessä DIP-nivelen tasolla fleksorijänteessä PIP-nivelen tasolla ekstensorijänteessä PIP-nivelen tasolla fleksorijänteessä Solution. Vastaus c Ojentajajänneaparaatin keskijänteen irtoaminen keskijäsenen tyveltä aiheuttaa alkuun lievän ojennusvajauksen PIP-niveleen. Vastaavasti ojentajajänneaparaatin pääteosaan syntyy ylikireys, joka aiheuttaa DIP-nivelen yliojentumista. Jos tilanteeseen ei puututa alkuvaiheessa, kehittyy krooninen epätasapaino, joka johtaa ojentajajänteen sivuosien putoamiseen sivuille, kunnes niiden momentti lopulta on PIP-niveltä koukistava. Tyvijäsenen pää työntyy ojentajajänneaparaatin läpi, mistä syystä tilannetta kutsutaan napinläpideformiteetiksi (boutonniere-deformiteetti). Lopulta nivelet jäykistyvät virheasentoon ja korjaaminen käy vaikeaksi tai jopa mahdottomaksi 4.30 Jäbä saanu säbämailasta volaarisesti osuman: kipu ulnaarisesti hieman rannekuopasta(?) distaalisesti, mikä luu murtunut? Valitse yksi: hamatum radialis triquetrum Solution. Vastaus a (todennäköisesti tarkemmin vasaralisäkkeen murtuma) Hamatumin hamuluksen murtuma voi olla akuutti tai rasitusmurtuma. Se syntyy yleensä mailapelissä, kun mailaan tulevan iskun tai mailan varren toistuvan kompressioliikkeen energia ohjautuu mailaa puristavan käden kämmeneen. Oireena on kipu hypothenarissa tartuntaotteessa ja joskus myös puutuminen IV–V-sormissa, kun murtuma ärsyttää hamuluksen vieressä kulkevaa kyynärhermoa. Hamuluksen asennon muuttuessa voi myös karpaalitunneli ahtautua ja myös medianushermo joutua pinteeseen Palpaatioarkuus tuntuu tyypillisesti hamuluksen kärjessä, joka palpoituu n. 2 cm herneluun (os pisiforme) distaalipuolella ja radiaalisesti Murtuma ei näy tyypillisessä ranteen röntgenkuvassa. Rannetunneliprojektiossa murtuma näkyy useimmilla potilailla (n.72 %:lla) . TT-tutkimus varmistaa tarvittaessa murtuman. 4.31 Vanhan veneluun murtuman hoito Ei kysymyksenasettelua wikissä, mutta onko operatiivinen vai konservatiivinen? Solution. Vastaus Operatiivinen Jos veneluumurtuman hoito on viivästynyt yli 4 viikolla viivästyneen diagnoosin vuoksi, on ensisijainen hoito leikkaus, koska hoidon viivästyminen yli 4 viikolla huonontaa kipsihoidon luutumistuloksia merkittävästi. Luutumattomiin veneluun murtumiin voi törmätä, jos murtuma ei näkynyt ensimmäisissä kuvissa eikä tilannetta seurattu tai kuvattu tarkemmin, jos potilas ei ylipäänsä hakeutunut hoitoon tai jos murtuma hoidosta huolimatta ei ole luutunut seurannan aikana 4.32 Mikä radiusmurtuman huonoin ennustetekijä? Valitse yksi: inklinaatio+lyhentymä nivelraon rako+radiaalinen kallistuma vanha ikä + jotain Solution. Vastaus Vanha ikä Käypä Hoidon mukaan: “Naissukupuoli, yli 60–65 vuoden ikä ja murtuman dorsaalinen pirstaleisuus ilmeisesti ennustavat värttinäluun murtuman asennon pettämistä (instabiliteettia) kipsihoidon aikana. Näistä ikä on instabiliteetin tärkein ennusteellinen muuttuja eli iäkkäällä potilaalla murtuma on suurella todennäköisyydellä radiologisin parametrein arvioituna instabiili riippumatta murtuman muista ominaisuuksista” Samoin kirjoitetaan radiologisista ennustetekijöistä, jos niistä satuttaisiin kysyä tulevissa tenteissä: “Värttinäluun lyhentymä, nivelpinnan pykälä ja rako ovat merkittävimmät huonon toiminnallisen lopputuloksen ennustajat”. 4.33 Olkapään proks murtuman hoito: kipsi vai kantoside Solution. Vastaus Kantoside Konservatiivisesti hoidettuna yläraaja tuetaan 2-3 viikoksi kantositeeseen. U-kipsiä ei pidä käyttää proksimaalisten humerusmurtumien hoidossa. Kuntoutus alkaa varhain: kevyet heiluriliikkeet sekä kyynärnivelen ja ranteen harjoitteet viikon sisällä kivun hellittäessä. Aktiiviset kiertoliike- ja loitonnusharjoitukset alkavat 3-5 viikon jälkeen. Lihaskuntoutukseen ja humeroskapulaarisen liikerytmin palauttamiseen kuluu aina useita viikkoja. Murtuman asennon säilymistä konservatiivisen hoidon aikana seurataan röntgenkuvin ainakin 1, 3 ja 6 viikon kohdalla ja pidempäänkin, mikäli luutumisesta on epävarmuutta. 4.34 Kaularangassa murtuma Ei kysymyksenasettelua wikissä eikä myöskään esimerkkikuvaa, joten tässä mahdollinen kysymys: Tunnista murtuma kaularangan TT-kuvasta. Solution. Vastaus Densin murtuma (tyypin II) Densin tyypin II murtuma on tyypillisin dens-murtuma. Siinä on densin tyven poikkimurtuma (tyyppi 1 = kärjen avulsiomurtuma, tyyppi 3 = corpusalueen murtuma). Densin murtumien vammamekanismi vaihtelee, voi tapahtua sekä ekstensiossa että fleksiossa ja samoin joko kompression kanssa tai ilman sitä Tyypin II densin murtumiin liittyy melko suuri luutumattomuuden ja pseudoartroosin riski. Hoidetaan potilaasta ja murtumasta riippuen konservatiivisesti tai operatiivisesti. 4.35 Lannerangan murtuma Ei kysymyksenasettelua wikissä eikä myöskään esimerkkikuvaa, joten tässä mahdollinen kysymys: Tunnista murtumatyyppi (burst, kompressio, chance yms) lannerangan TT-kuvasta. Solution. Vastaus Chance On selkärangan horisontaalinen murtuma, jossa nikama jakautuu posterioristen elementtien kautta solmua pitkin. Tyypillinen distraktioperäisesti syntyvä turvavyövamma (kolarissa yläkroppa lentää eteenpäin -&gt; voimakas äkillinen fleksio). Hyvin instabiili, hoito on aina operatiivinen 4.36 Nivelkierukan korjaus: missä repeämässä paras? Valitse yksi Hyvin verisuonitetun alueen vamma Radiaalinen repeämä Solution. Vastaus a Vain osa traumaattisista kierukkarepeämistä siis soveltuu korjattaviksi. Korjaukseen soveltuvia repeämiä ovat pitkittäiset vertikaaliset repeämät, jotka sijaitsevat kierukan laidalla verisuonitetulla alueella. Aikuisella tämä käsittää 20-30 % kierukan pinta-alasta ulottuen 3-4 mm kierukan ulkolaidasta polvinivelen keskiosaan (zone 1 ja 2, ISAKOS Knee Committee) Repeämän kiinnitys voidaan suorittaa tähystystekniikalla joko ompeleilla tai all-inside -kiinnittimillä. Mahdollinen eturistisiteen repeämä tulee korjata samalla, jolloin kierukkakorjauksen paranemisennuste myös paranee Nivelkierukat koostuvat kolmesta zonesta. Red-Red-zone (1) = uloin kolmannes; saa eniten verenkiertoa Red-White-zone (2) = keskimmäinen kolmannes; saa jokseenkin verenkiertoa, mutta vähemmän kuin uloin White-White-zone (3) = sisin kolmannes; saa hyvin vähän verenkiertoa ja on tämän takia valkoinen; sitä ruokkii nivelneste Nivelkierukan repeämät voidaan jakaa koon, lokaation ja morfologian perusteella ISAKOS-luokittelussa kuuteen eri luokkaan. Jos repeämä on esimerkiksi pääasiassa valkoiselta alueelta, niin heikon verenkierron takia ne parantuvat huonosti. Esimerkki tämän alueen vammasta on radiaalinen repeämä. Jos taas repeämä on punaisella alueella, niin hyvän verenkierron takia ne parantuvat hyvin Traumaattiset kierukkarepeämät hoidetaan tähystysleikkauksella. Tavoitteena on kierukan korjaaminen kiinnittämällä revennyt osa kierukkaa paikoilleen. Niissä tapauksissa, joissa kiinnitys ei ole mahdollinen, tehdään säästävä osapoisto. 4.37 Mikä ei kuulu rotator cuffiin? Ei vaihtoehtoja wikissä, mutta tässä mahdollinen asetelma. Valitse yksi supraspinatus teres major subscapularis infraspinatus teres minor Solution. Vastaus b Rotaror cuff (kiertäjäkalvosin) = supraspinatus, infraspinatus, teres minor ja subscapularis 4.38 Hill-Sachs Ei kysymyksenasettelua wikissä. Tässä tärkeimmät: Hill-Sachsin vaurio tarkoittaa olkanivelen anteriorisen luksaation takia tapahtuvaa posterolateraalisen humeruksen pään painaumamurtumaa (työntyminen glenoideumin anterioriseen reunaan aiheuttaa vamman) On myös ns. reverse hill-sachs vaurio, joka tapahtuu posteriorisen luksaation takia -&gt; anteromediaalinen painauma humeruksen päässä Tapahtuu usein Bankartin leesion kanssa (toinen vamma, joka tapahtuu olkaluksaatiossa); Bankartin leesio tarkoittaa olkanivelen etuosan rustoisen renkaan eli labrumin irtoamista/repeämää tyypillisesti olkanivelen sijoiltaanmenon yhteydessä (repeämä voi olla luinen -&gt; bony bankart) 4.39 Onko murtumaa Ei esimerkkikuvaa wikissä ja muutenkin heikosti pääteltävissä oleva kysymyksenasettelu, mutta tässä mahdollinen kysymys. Onko murtumaa tässä kyynärnivelen röntgenissä? Jos on niin mikä murtuma? Solution. Vastaus On murtuma, capitulum radiin murtuma 4.40 Humerusmurtuman jälkeen ranteen ekstensio ei toimi, mikä hermo vaurioitunut? Ei vaihtoehtoja, mutta tulisi tietää ilmankin. Solution. Vastaus N. radialis Sormien loitonnus ei onnistu = n. ulnaris vaurio Ranteen ja sormien ekstensio ei onnistu = n. radialis vaurio Peukalon koskettaminen pikkurilliin (opponens-toiminta) ei onnistu ja sormien/ranteen fleksio heikompaa = n. medianus vaurio 4.41 Jos artroosia, käytetäänkö kokoproteesia? Kysymyksenasettelussa ei tarkenneta, mistä alueesta on kyse, mutta yleensä esim. lonkkamurtumissa juuri suositaan kokotekoniveltä, jos murtumanpuoleinen lonkkanivel on reuman tai nivelrikon tuhoama. Samoin tehdään monilla muilla anatomisilla alueilla, jos tarvitaan tekoniveltä artroosipotilaalla. 4.42 Poistetaanko ydinnaula? Ei vaihtoehtoja. Mitä ydinnaulalle tyypillisesti tehdään? Solution. Vastaus Ei poisteta rutiinisti Perusperiaate on se, että fiksaatiomateriaaleja (esim. ydinnaula, ruuvit, levyt) ei poisteta, elleivät ne aiheuta ongelmia (esim. infektio, aiheuttaa kipua, häiritsee muuten) 4.43 Thompsonin testi, mitä testaa? Ei vaihtoehtoja, mutta tulisi tietää muutenkin. Solution. Vastaus Akillesjänteen repeämää Jos pohjelihaksen puristus ei aiheuta nilkan plantaarifleksiota, testi on positiivinen eli jänne on revennyt 4.44 Sormen fleksorin ja luun murtuma: hoito? Ei vaihtoehtoja wikissä, tässä hoitolinja: Perusperiaate: koukistajajännevammat (oli sitten murtumaa tai ei) kuuluvat käsikirurgin hoitoon ja usein hoito on operatiivinen Jos kyseessä on esim. Jersey finger -murtuma, jossa syvän koukistajajänteen insertioalueella basaaliseen volaariseen murtumaan syntyy dislokaatio FDP-jänteen vetämänä, on hoito operatiivinen (fiksaatiossa pullout-ommel tai k-piikit 5-6 viikkoa). 4.45 Millaisessa asennossa jalka on tyypillisesti lonkkamurtumassa? Solution. Vastaus Ulkorotaatiossa ja lyhentynyt 4.46 Telaluumurtuman hoitolinjat Ei vaihtoehtoja wikissä, tässä tärkeimmät telaluun murtumista: Vammamekanismi Telaluun murtumat voidaan jakaa korkean vammaenergian aiheuttamiin telaluun kaulan ja runko-osan murtumiin sekä toisaalta matalaenergisen vääntömekanismin seurauksena syntyviin telaluun ulokkeiden (processus lateralis, processus posterior) murtumiin. Telaluun murtumien ensimmäinen ”epidemia” koettiin ensimmäisen maailmansodan lentäjien keskuudessa. Tuolloisten lentokoneiden peräsintä ohjattiin jalkatangolla, joka iskeytyi maahan putoavassa koneessa kovalla voimalla jalkapohjaan aiheuttaen telaluun murtuman. Sittemmin vastaava vammamekanismi on aiheuttanut merkittävän määrän telaluun murtumia moottoripyöräilijöille, joilla jalkatappi voi toimia lentokoneen ohjaustangon tapaan. Kuvantaminen Telaluun murtumien diagnostiikassa tarvitaan lähes poikkeuksetta laadukkaiden natiiviröntgenkuvien ohella tietokonetomografiatutkimusta. Natiiviröntgenkuvissa näkyvien murtumien kohdalla TT-kuvaus on tarpeellinen hoidon suunnittelussa, ja toisaalta osa telaluun ulokkeiden murtumista on hankalaa, jopa mahdotonta todeta natiiviröntgenkuvista. TT-kuvaus onkin usein aiheellinen nilkkansa loukanneella potilaalla, jonka kliiniset löydökset eivät tunnu sopivan nilkan lateraalisten nivelsiteiden vammaan mutta toisaalta natiiviröntgenkuvissa ei ole selkeitä murtumia todettavissa. Luokittelu Telaluun kaulan murtumissa käytetyin luokitus on Hawkinsin luokitus. Luokituksella on jossain määrin ennustearvoa telaluun murtumien komplikaation, avaskulaarisen nekroosin, esiintyvyyden suhteen. Mitä korkeampi Hawkinsin luokka, sitä korkeampi on riski avaskulaariselle nekroosille. Telaluun verenkierrosta noin 2/3 tulee sinus tarsiin ja tarsaalitunnelin kautta tulevista verisuonista. Nämä vaurioituvat helposti dislokoituneen telaluun kaulan murtuman syntyessä. Hoito Telaluun kaulan murtumista valtaosa vaatii operatiivisen hoidon. Ainoastaan TT-kuvauksessakin täysin dislokoitumaton murtuma voidaan hoitaa konservatiivisesti 6 viikon mittaisella kipsihoidolla (lyhyt saapaskipsi) ja samankestoisella varauskiellolla. Käytännössä dislokaation poissulkeminen vaatii TT-kuvauksen. Jos murtumaan liittyy voimakas pehmytkudosturvotus, on järkevää odottaa 1-2 viikon ajan turvotuksen laskemista ennen kuin lähdetään avoreduktioon. Telaluun murtumaan liittyvät luksaatiot (Hawkins 2-4) tulee kuitenkin reponoida sulkeisesti välittömästi ja tarvittaessa kiinnittää ihon läpi porattavilla K-piikeillä. Telaluun murtumien lopullisessa kiinnityksessä käytetään tekniikoina avoreduktiota ja murtumakappaleiden kiinnitystä toisiinsa joko ruuveilla tai levyillä Myös leikkaushoidon jatkohoitona tulee käyttää lyhyttä saapaskipsiä ja varauskieltoa ainakin 6 viikon ajan. Rtg-kontrolli ainakin 6+12vk ja myöhäiskontrollia noin puolen vuoden kohdalla voidaan pitää aiheellisena mahdollisen lieväoireisen avaskulaarisen nekroosin aiheuttaman telaluun ryhdin huonontumisen toteamiseksi Telaluun ulokkeiden murtumat voidaan useimmiten alkuvaiheessa hoitaa konservatiivisesti kipsi-immobilisaatiolla ja varauskevennyksellä. Näihin murtumiin voi liittyä pienten murtumakappaleiden luutumattomuutta. Mikäli tällainen tila on kivulias, se voidaan hoitaa luutumattomien murtumafragmenttien poistoleikkauksella. Mikäli telaluun ulokkeen murtuma on kookas ja dislokoitunut, tulee kyseeseen murtumakappaleiden kiinnitys jo primaarivaiheessa. 4.47 Reisiluun kaulassa murtuma, mikä hoito? Ei vaihtoehtoja wikissä Reisiluun collummurtumat ovat siis lonkkamurtumia ja ne lähes aina hoidetaan operatiivisesti. Poikkeustapauksissa hyväasentoinen ja usein hieman kasaan painunut (impaktoitunut) murtuma voidaan hoitaa konservatiivisesti (huomattavan korkea leikkausriski, vuodehoitoinen potilas tai vastaava merkittävä potilaskohtainen syy). Leikkaustapa eroaa potilaan mukaan. Valtaosa vanhusten reisiluun kaulan murtumista hoidetaan puolitekonivelellä. Mikäli potilas on hyväkuntoinen, aktiivinen liikkuja, hänellä ei ole päihdeongelmaa ja katsotaan, että murtuman luutumiselle olevat muut edellytykset ovat kunnossa, voidaan murtuma hoitaa osteosynteesillä eli murtuman kiinnityksellä. Jos murtumanpuoleinen lonkkanivel on reuman tai nivelrikon tuhoama, on paremman lopputuloksen saavuttamiseksi usein järkevää asentaa leikkauksessa kokotekonivel. 4.48 Mikä on Morel-lavallée pehmytkudosvamma? Ei vaihtoehtoja wikissä, mutta yritä vastata ilman. Solution. Vastaus Erityinen tylppä pehmytkudosvamma Vamma, jossa iho ja subcutis irtoavat lihasfaskiasta, jolloin samalla segmentaaliset perforanttisuonet repeävät. Näin syntyneeseen suljettuun tilaan vuotaa verta ja kertyy nekroottista rasvaa. Tyypillinen traumaattisessa lantionmurtumassa. Eponyymiä käytetään kuvaamaan myös vastaavia pehmytkudosvammoja muillakin anatomisilla alueilla. Vammasta käytetään myös nimitystä degloving-vamma eli nylkiintymisvamma (usein kuitenkin degloving on avonainen) Hoitovaihtoehtoina ovat perkutaaninen dreneeraus ja avoin kirurginen revisio. Perkutaanisessa tekniikassa pienestä avauksesta tehdään onkalon kirurginen puhdistus. Onkaloon jätetään suljettu imudreeni, joka poistetaan, kun eritys putoaa &lt; 30 ml/vrk. Avoimessa leikkauksessa koko onkalo avataan ja tehdään kirurginen puhdistus, jossa kaikki kuollut kudos poistetaan. Onkaloon jätetään dreeni ja haava suljetaan. Molemmilla hoidoilla on saavutettu hyviä tuloksia. 4.49 Weber a b c hoitolinjat Wikissä ei vaihtoehtoja, tässä tärkeimmät hoitolinjoista: Weber a tyypillisesti konservatiivisesti (avattava kipsisaapas nilkka 90 asteen kulmassa 3vk, varaaminen kivun mukaan, trombiprofylaksia 3vk, ei rtg-kontrolleja rutiinisti) Weber b joko kons (jos stabiili) tai oper (jos instabiili eli nivelhaarukka ei kongruentti). Kons hoito on sama kuin Weber A, paitsi rtg-ktrl 1vk+3vk. Jos potilas yli 65-vuotias tai diabetes, ASO yms. muu riskitekijä, niin kipsisaapas 6 vkoa, varaus 3+2+1, trombiprofylaksia 3vk. Weber c käytännössä aina oper (mikäli poikkeuksellisen vakaa, voi olla kons). Bi- ja trimalleolaarimurtumat sekä isoloidut mediaalimalleolin murtumat ja avomurtumat ovat operatiivisesti hoidettavia. 4.50 PCL repeämän ilmentymä Valitse yksi: Sag sign on parempi kroonisen vamman merkkinä Sag sign on parempi akuutin vamman merkkinä Solution. Vastaus a Sag sign on useimmiten positiivinen kroonisissa vammoissa, mutta heti tapaturman jälkeen quadricepsjännityksestä johtuen sag-asentoa ei useinkaan todeta, vaikka PCL on kokonaan revennyt. Palpoiden normaalitilanteessa polven ollessa 90° fleksioasennossa tibian etureuna (mediaalipuoli) on noin 1 cm edempänä kuin femurkondyylien nivelpinta (tibial step off). Kun PCL on revennyt, tämä ns. tibian anteriorinen step off häviää. Takavetolaatikkokoe on luotettavin kliininen testi PCL-vammojen diagnostiikassa. Testiä tehtäessä tulee huomioida tibian lähtöasento, posteriorinen sag-asento. 4.51 Lantiorenkaan murtumat ja lantiovyö Ei vaihtoehtoja wikissä Vuotavan lantionmurtumapotilaan hoito edellyttää nopeaa ja tehokasta sokin hoitoa ja vuodon tyrehdytystä sekä epätukevan lantiorenkaan väliaikaista tukevoittamista. C-tyypin lantiorenkaan murtumissa ja B-tyypin open book -vammoissa lantiorengas stabiloidaan väliaikaisesti joko lantiovyöllä (yleensä ensisijainen), ulkoisella kiinnityksellä (eksterni fiksaattori) tai C-clampillä. 4.52 Hermovammat miten ilmenee Valitse yksi kipu ihon kuivuminen ihon värimuutos kaikki ylläolevista Solution. Vastaus d Hermovaurio voi johtaa autonomisen hermoston häiriöön alueella -&gt; ihon kuivuminen ja värimuutokset. Vaurio voi tietysti myös aiheuttaa neuropaattista kipua. 4.53 Kelluva olkapää Ei vaihtoehtoja wikissä. Tässä tärkeimmät tästä vammasta: Kelluva olkapää tarkoittaa, että potilaalla on samanaikainen lapaluun kaulan murtuma ja ipsilateraalinen solisluun murtuma (tyypillisesti tarkemmin claviculan keskiosan murtuma). Yläraaja on kokonaisuudessaan menettänyt luisten rakenteiden tuen - floating shoulder. Edellyttää leikkaushoitoa; tapahtuu stabiloimalla ainakin toinen murtumista. 4.54 Mikä murtuma kyseessä Ei esimerkkikuvaa wikissä. Mutta tässä mahdollinen kysymys: Tunnista ja nimeä murtuma kuvasta. Solution. Vastaus Monteggia-murtuma Monteggian murtumalla tarkoitetaan samanaikaista ulnan proksimaalisen kolmanneksen murtumaa ja radiuksen proksimaalipään sijoiltaanmenoa. Murtuma aiheutuu usein suorasta iskusta tai väännöstä kyynärvarren ollessa pronatoituneena. 4.55 Mikä murtuma kyseessä Ei esimerkkikuvaa wikissä. Mutta tässä mahdollinen kysymys: Nimeä kuvassa näkyvä murtuma. Solution. Vastaus Jonesin murtuma Jonesin murtuma tarkoittaa viidennen jalkapöytäluun metafyysin ja diafyysin rajalle (n. 2,5cm tyvestä distaalisuuntaan) sijoittuvaa murtumaa. Jonesin murtuma voi olla rasitusmurtuma, mutta syntyy useimmiten vääntövammana, kuten myös proksimaalinen avulsiomurtuma (peroneus brevis -jänne repäisee palan). MT V:n proksimaalinen diafyysimurtuma taas on yleensä rasitusmurtuma 4.56 SAFE asentoinen kipsi. Millainen asento tämä on? Ei vaihtoehtoja wikissä, mutta tulisi osata vastata ilmankin. Solution. Vastaus Sormi- ja metakarpaalimurtumien immobilisaatioasento Ranne lievä (n. 10-40°) ekstensio, Mp-nivelet (rystyt) 60-90° flexio, Ip- nivelet (sormet) suorina Käytetään sen takia, että se parhaiten suojaa nivelten jäykistymiseltä. Vain ne jäsenet asetetaan tähän asentoon, jotka tarvitsevat immobilisaatiota. Esim. metakarpaaliluiden diafyysimurtumat voidaan usein hoitaa konservatiivisesti safe-asentoisella lastoituksella n. 4 viikon ajan. 4.57 Humeruksen yläosan murtuma liitännäisvammana minkä hermon vamma? Ei vaihtoehtoja wikissä, mutta tulisi osata vastata ilmankin. Solution. Vastaus N. axillaris Olkaluun kirurgisen kaulan murtumat = n. axillaris vaurioituu Olkaluun varren murtumat = n. radialis vaurioituu Olkaluun mediaalisen epikondyylin alueen murtumat = n. ulnaris vaurioituu Olkaluun suprakondylaarisen alueen murtumat = n. medianus vaurioituu 4.58 Akillesjänteen repeämän diagnostiikka ja hoito Ei vaihtoehtoja wikissä. Tässä tärkeimmät: Diagnoosi useimmiten kliininen (Thompsonin koe). Vain tarvittaessa MK tai UÄ. Röntgenkuva epäiltäessä kantaluun murtumaa. Hoito on useimmiten konservatiivinen, koska konservatiivisella, ortoosilla toteutetulla hoidolla saavutetaan käytännössä sama paranemistulos kuin operatiivisella hoidolla. Tyypillisesti aluksi asetetaan päivystystilanteessa equinus-kipsi (jalka hieman plantaarifleksiossa, mikä tuo jänteen päät paremmin yhteen) ensimmäiseksi pariksi viikoksi, tämän jälkeen ortoosi n. 6-8vk asti vammasta. Jos kipsin vaihdon yhteydessä akillesjänteen päät eivät ole ottaneet kiinni toisiinsa, on syytä harkita operatiivista hoitoa. Immobilisaatiohoidon jälkeen ei vielä sallita eksentrisiä harjotteluita heti ja kantakoroketta suositellaan käytettävän parin kuukauden ajan. Hyppykielto tyypillisesti 6kk asti. Vaikka jänne olisi kuntoutuksen alkuvaiheessa kivuton, se ei vielä kestä maksimirasitusta. 4.59 Polvi kokee valgisoivan vamman, mikä vamma todennäköisin? Valitse yksi: LCL MCL LCL &amp; ACL MCL &amp; ACL Solution. Vastaus d (tai b) ACL-repeämä on polven yleisin yksittäinen vaurio, joka vaikuttaa oleellisesti polven stabiiliuteen. Se syntyy tyypillisesti valgisoivan kiertovääntövamman seurauksena. Valgisoivissa vääntövammoissa repeää usein myös MCL, joko yksin tai vaikeammissa tilanteissa kombinoituneena ACL-repeämään ja/tai sisemmän tai ulomman nivelkierukan traumaattiseen repeämään. ACL+MCL on yleisin polven moninivelsidevamma. Kysymys on wikissä hieman heikosti kuvailtu. Jos on pelkkä lievä vääntövamma eli ulkoinen voima työntää polven valgukseen, niin MCL voi rupturoitua useimmiten yksin. Jos taas mukana on kiertoa tai vääntö on vaikea-asteinen, niin ACL+MCL on yleisin vamma. Moninivelsidevammoissa korjataan (avulsiovammat) tai rekonstruoidaan kaikki polven revenneet nivelsiteet. Poikkeuksen muodostavat MCL-vammat, jotka useimmissa tapauksissa voidaan hoitaa konservatiivisesti polviortoosilla, kun muut revenneet nivelsiteet rekonstruoidaan varhaisvaiheessa. Polven moninivelsidevammoissa leikkaus pyritään tekemään 2.-3. viikon aikana vammasta lukien. 4.60 Puoli vuotta vanha Scaphoideum murtuma. Miten hoidat? Ei vaihtoehtoja wikissä, mutta aikaisemmin jo käyty läpi näissä tärpeissä. Solution. Vastaus Operatiivinen hoito Jos veneluumurtuman hoito on viivästynyt yli 4 viikolla viivästyneen diagnoosin vuoksi, on ensisijainen hoito leikkaus, koska hoidon viivästyminen yli 4 viikolla huonontaa kipsihoidon luutumistuloksia merkittävästi. Luutumattomiin veneluun murtumiin voi törmätä, jos murtuma ei näkynyt ensimmäisissä kuvissa eikä tilannetta seurattu tai kuvattu tarkemmin, jos potilas ei ylipäänsä hakeutunut hoitoon tai jos murtuma hoidosta huolimatta ei ole luutunut seurannan aikana 4.61 Mikä murtuma ja hoito Wikissä ei esimerkkikuvaa eikä vaihtoehtoja. Tässä esimerkkikysymys: Kuvassa lapsi. Mikä murtuma ja mikä hoito? Solution. Vastaus Peukalon kärkijäsenen kasvulevymurtuma, operatiivinen hoito Kyseessä on tarkemmin ottaen Salter-Harris II- tai Peterson II-luokan murtuma. Vastaa aikuisen ns. pesäpallosormivammaa (mallet finger). Jos tämä on reposition jälkeinen kuva, niin tarvitaan operatiivista hoitoa (usein vaikka olisikin reposition jälkeen paikallaan, niin tarvitaan operatiivista hoitoa nuorilla lapsilla, koska he eivät muuten aina noudata absoluuttista fleksiokieltoa kuutta viikkoa, vaikka nivel lastoitettaisiinkin suoraksi (ei yliojennukseen)) 4.62 Milloin kyynärpään luksaatio tulisi reponoida? Ei vaihtoehtoja wikissä, mutta vastaus on kuten tyypillisesti muissakin luksaatioissa: heti tutkimuksen jälkeen. Tutkimuksena riittää status ja rtg-kuva. Koska suurimpaan osaan kyynärnivelen sijoiltaanmenoista ei liity merkittäviä nivelsidevammoja, on tämä yleensä riittävä hoito. Reposition jälkeen kyynärnivel tuetaan kantositeeseen 2 viikon ajaksi. 4.63 Mikä antibiootti infektoituneeseen puremahaavaan? Infektoituneen, komplisoitumattoman haavan hoito kestää perusterveellä ihmisellä useimmiten 5–10 päivää käyttäen samoja mikrobilääkkeitä kuin profylaksissa Käytetään siis yleensä amoksisilliini-klavulaanihappo (aikuiselle 500/125 mg × 3/vrk) Vaihtoehtoisesti tetrasykliinin (doksisykliini 100 mg × 2/vrk) ja metronidatsolin (400 mg × 3/vrk) yhdistelmää Penisilliiniallergikoilla, lapsilla ja raskaana olevilla voidaan avohoidossa joutua käyttämään atsitromysiiniä tai klaritromysiiniä, useille mikrobilääkkeille allergisilla moksifloksasiinia tai levofloksasiinin ja metronidatsolin yhdistelmää Purrun alueen immobilisaatio ja suonensisäinen hoito ovat aiheellisia yleisoireisissa tapauksissa ja immuunipuutteisilla potilailla sekä muuten huonosti hoitoon sitoutuvilla. Suonensisäinen empiirinen hoito aloitetaan ensisijaisesti kefuroksiimin ja metronidatsolin yhdistelmällä, paitsi ihmisen puremassa moksifloksasiinilla tai karbapeneemilla. 4.64 Polviluksaatio Ei kysymyksenasettelua wikissä. Tässä tärkeimmät aiheesta: Polviluksaatiolla tarkoitetaan polvinivelen sijoiltaanmenoa, jossa tibia luksoituu suhteessa femuriin Polvinivel immobilisoidaan takalastalla, polviortoosilla tai polvinivelen yli asetetulla ulkoisella tukilaitteella ekstensioon tai lievään (10-15°) fleksioon. Reposition ja polvinivelen tuennan jälkeen potilas lähetetään päivystyksenä lopulliseen hoitoyksikköön, jossa on mahdollisuus ympärivuorokautiseen seurantaan, verisuoniston kuvantamiseen ja tarvittaessa verisuonivamman kirurgiseen hoitoon. Vakavin liitännäisvammoista on arteria poplitean vaurio, jossa diagnoosin ja hoidon viivästyminen voi johtaa alaraajan amputaatioon. Tämän takia polviluksaatiossa otetaan rtg-kuvien ja reposition jälkeisten kontrolli-rtg-kuvien jälkeen tyypillisesti alaraajan TT-angiografia, joka näyttää mahdolliset verisuonivammat (palpoitavat jalkapulssit eivät poissulje vammaa). Polvinivelen sijoiltaanmenoon liittyvien nivelsidevammojen lopullinen hoito toteutetaan varhaisvaiheessa, mikäli diagnostiikassa ei ole viivettä eivätkä muut syyt sitä estä. Kaikki revenneet nivelsiteet rekonstruoidaan. Poikkeuksen muodostavat MCL proksimaali- ja keskiosan repeämät, jotka voidaan hoitaa konservatiivisesti ortoosin avulla silloin, kun molemmat ristisiteet rekonstruoidaan varhaisvaiheessa. 4.65 Whiplash-vamma Ei kysymyksenasettelua wikissä. Tässä tärkeimmät aiheesta: Kaularangan piiskaniskuvammalla tarkoitetaan niskan edestakaista etu-takasuunnan retkahdusliikettä, joka syntyy esimerkiksi peräänajokolarissa. Klassisesti vamma on kuvattu siten, että potilas istuu pysähtyneessä ajoneuvossa, jonka perään yllättäen törmää toinen ajoneuvo. Tällöin potilaan pää retkahtaa aluksi taaksepäin ja tämän jälkeen vielä eteenpäin. Potilas hakeutuu vastaanotolle niskakivun takia. Oirekuva vaihtelee paljon varsinkin alkuvaiheessa. Osa potilaista on varsin hätääntyneitä ja heillä voi olla erilaisia raajojen puutumisoireita hyperventilaatioon liittyen. Osa potilaista puolestaan saattaa olla parikin päivää kotona tai töissä ja hakeutuu vastaanotolle vasta viiveellä niskakivun jatkuvasti pahentuessa. Diagnostiikka perustuu aina tyypilliseen anamneesiin sekä vakavan vamman poissulkuun, ja tätä kautta jäljelle jää whiplash-diagnoosi. Diagnoosi edellyttää, että potilaalla on piiskaniskuvammaan sopiva vammamekanismi ja paikallinen niskakipu, eikä hänellä ole mitään todettavia neurologisia puutosoireita, jotka voisivat viitata rankavammaan. Potilaalla ei myöskään saa olla tämän hetken käytössä olevin radiologisin menetelmin todettavia traumamuutoksia kaularangassa. Whiplash-vammassa on tyypillistä, että paikallinen niskakipu pahenee muutaman ensimmäisen päivän ajan ja alkaa vasta sitten helpottaa. Tämä on syytä kertoa potilaalle jo alkuvaiheessa. Alkuvaiheen riittävä ja asianmukainen kivunhoito, yhdistämällä esimerkiksi NSAID+parasetamoli, on tärkeää. Whiplash-vammaan liittyy valitettavan usein kivun pitkittymistä jopa kuukausiksi. Tarkkoja syitä tai mekanismeja tälle ei vielä tiedetä, mutta joitain viitteitä on, että mukana olisi MRI:ssä identifioitavissa olevia muutoksia, mutta toistaiseksi mitään päivystystilanteessa lääkäriä auttavaa pitkittyvän kivun seulontamenetelmää ei vielä ole. 4.66 Vasarasormen hoito Valitse yksi lastoitus 6 vko lastoitus 2 vko kipsi viereiseen sormeen 4 vko leikkaus Solution. Vastaus a Mallet-sormi eli ojentajajänteen vaurio sormen DIP-nivelseudussa hoidetaan konservatiivisesti, jos se on sulkeinen ja sen yhteydessä ei ole erityisen merkittävää (yli 30%-50% nivelpinnasta) avulsiomurtumaa. Hoidetaan immobilisoimalla DIP-nivel lastalla 6 (joissain lähteissä 7 ja tietyissä tapauksissa 8vk kuten subakuutissa murtumassa) viikon ajaksi. 4.67 Missä nikamassa on dens? Ei vaihtoehtoja wikissä, mutta tulisi osata vastata ilman apuja. Solution. Vastaus C2 Odontoid process; C1-C2-nivel mahdollistaa pään rotaation sivuille ja tässä dens on tärkein rakenne. 4.68 Lonkkamaljan murtumaan liittyen Valitse yksi reisihermon venytysvaurio yleinen liitännäisvamma takaosan murtumassa usein posteriorinen lonkkaluksaatio instabiili murtuma leikataan Solution. Vastaus c (myös b sinänsä oikein; wikissä varmaan sanoitus väärä) a: Yleisimmin lonkkamaljan murtumassa vaurioituva hermo on iskiashermo, joka venyttyy reisiluun taakse luksoituessa ja usein kehittyy peroneuspareesi. Reisihermo kulkee etupuolella, eikä se yleensä vaurioidu lonkkamaljan (acetabulumin) murtumissa c: Acetabulummurtumien hoito ei poikkea periaatteiltaan minkään muun kantavan nivelpinnan murtuman hoidosta. Instabiilit murtumat siis leikataan. 4.69 Sormien loitonnus ei onnistu, vaurioitunut hermo? Ei vaihtoehtoja, mutta tulisi osata vastata ilman apua. Solution. Vastaus N. ulnaris Sormien loitonnus ei onnistu = n. ulnaris vaurio Ranteen ja sormien ekstensio ei onnistu = n. radialis vaurio Peukalon koskettaminen pikkurilliin (opponens-toiminta) ei onnistu ja sormien/ranteen fleksio heikompaa = n. medianus vaurio 4.70 Olkapääluksaation tyypillinen vaurio? Mikä näistä on yleisin: Bankart Hill-Sachs axillaris Solution. Vastaus a Kaikki ovat yleisiä olkaluksaatiossa, mutta Bankart on yleisin (jopa 90% luksaatiosta). Hill-Sachs lähteestä riippuen 40-90% ja n. axillaris-vaurio n. 3-40% lähteestä riippuen. Bankartin leesio tarkoittaa olkanivelen etuosan rustoisen renkaan eli labrumin irtoamista/repeämää tyypillisesti olkanivelen sijoiltaanmenon yhteydessä (repeämä voi olla luinen -&gt; bony bankart) Hill-Sachsin vaurio tarkoittaa olkanivelen anteriorisen luksaation takia tapahtuvaa posterolateraalisen humeruksen pään painaumamurtumaa (työntyminen glenoideumin anterioriseen reunaan aiheuttaa vamman) En tiedä oliko wikin kysymyksen tarkoitus vertailla näiden yleisyyttä vai vaan tunnistaa, että nämä ovat yleisimmät liitännäisvammat olkaluksaatiossa, mutta nyt tuli näiden suhteellinen yleisyyskin käytyä läpi. "],["vividus.html", "Kappale 5 2023 (Vividus) 5.1 Lonkkamurtuma + nivelrikko – laitetaanko kokotekonivel? 5.2 Kyynärpään terrible triad, mitä vammoja kuuluu? 5.3 Distaalinen radiusmurtuma, kuka hyötyy eniten TT-kuvasta? 5.4 Päivystät syrjäisessä tk:ssa illalla, RTG kiinni. Potilaalla murtunut ranne, selvä virheasento. Mitä teet? 5.5 Mikä seuraavista ei ole hamstring-lihas? 5.6 Kuva rangasta, mikä seuraavista? 5.7 Kolmioruston vaurio 5.8 Osteosarkooma ja hyödylliset laboratoriotutkimukset 5.9 Milloin kipsi pitää vaihtaa? 5.10 Mitä käden tenodeesi-ilmiö tarkoittaa? 5.11 Pikkurillin murtuma: teippaus vai kipsi? 5.12 Gustilo-Anderson luokittelu 5.13 Mitä tarkoittaa dislocatio ad latus? 5.14 Kuva kyynärpäästä 5.15 Ramusmurtuman hoito 5.16 Kuva sormen amputaatioarvesta. Arpi oudon näkönen, kellertävä ja halkeileva. 5.17 Lapsen torus-murtuma miten hoidetaan 5.18 Triquetrum-murtuman hoito 5.19 Sormen proksimaalisessa osassa haava, miten hoidat tk:ssa 5.20 Kyynärvarren murtuma 5.21 Frontaalikolari, mikä näistä ei ole tyypillinen vamma 5.22 Mikä ei pidä paikkaansa weber-murtumissa 5.23 Diabeetikon weber b (stabiili, ei talus liikkunu yms), miten hoidetaan? 5.24 Säärimurtuma, mikä on yleisin vammamekanismi? 5.25 Milloin replantaatio 5.26 Lannerangan murtuma 5.27 ACL miten hoidetaan konservatiivisesti", " Kappale 5 2023 (Vividus) Tässä taas vain ne kysymykset, joita ei aikaisemmissa tenteissä. 5.1 Lonkkamurtuma + nivelrikko – laitetaanko kokotekonivel? Solution. Vastaus Kyllä Kokotekonivel on ensisijainen reisiluun kaulan murtuman hoito, jos murtumanpuoleinen lonkkanivel on reuman tai nivelrikon tuhoama. Useimmiten vanhusten collummurtumat hoidetaan puolitekonivelellä. Joskus myös osteosyteesi on mahdollinen (esim. hyväkuntoinen luu ja hyväasentoinen murtuma). Trokanteeristen ja subtrokanteeristen murtumien hoidossa ei yleensä käytetä tekonivelleikkauksia, vaan turvaudutaan gammaneulaan (liukuruuvi joskus trokanteerisissa). 5.2 Kyynärpään terrible triad, mitä vammoja kuuluu? Oli jo aikaisemmin, mutta kerrataan nyt taas ilman apuja. Solution. Vastaus Instabiili kyynärvamma Kyynärnivelen luksaatio, johon liittyy capitulum radiin murtuma, ulnan processus coronoideuksen murtuma ja merkittävä nivelsidevaurio Vamma on hyvin instabiili, ja hoito tulee keskittää kirurgisiin toimintayksiköihin. Nivelen voi varovaisesti yrittää reponoida ja immobilisoida kulmakipsilastaan potilassiirron ajaksi. 5.3 Distaalinen radiusmurtuma, kuka hyötyy eniten TT-kuvasta? Valitse yksi 20-v varastotyöntekijä 60-v reumaatikko 80-v jolla osteoporoosi 10-v lapsi Solution. Vastaus a Nuori ja fyysisesti aktiivinen henkilö -&gt; tärkeää saada hyvä ja toiminnallinen ranne takaisin. TT myös auttaa mm. veneluun murtumien havaitsemisessa. 5.4 Päivystät syrjäisessä tk:ssa illalla, RTG kiinni. Potilaalla murtunut ranne, selvä virheasento. Mitä teet? Ei vaihtoehtoja wikissä, mutta todennäköisesti oikea vastaus on ollut: Reponoit ranteen, lastoitat sen, tarkistat verisuoni+hermostatuksen ja otat rtg-kuvan huomenna aamulla. 5.5 Mikä seuraavista ei ole hamstring-lihas? Ei vaihtoehtoja wikissä, tässä mahdolliset. biceps femoris semitendinosus semimembranosus gracilis Solution. Vastaus d Huomiona se, että biceps femoriksen lyhyttä päätä ei tyypillisesti lasketa hamstringeihin, koska se ei ekstensoi lonkkaa (ei ylitä sekä lonkkaa että polvea, vaan alkaa reisiluun diafyysistä; muut lähtevät istuinkyhmystä) 5.6 Kuva rangasta, mikä seuraavista? Ei esimerkkikuvaa tai vastausta wikissä, tässä yksi mahdollinen. Valitse yksi: Burst-murtuma Chance-murtuma Lumbosakraalinen dissosiaatio Solution. Vastaus c Spinopelvinen dissosiaatio = Lumbosakraalinen dissosiaatio Liittyy pääasiassa sakrumin H- (tavallisin), Y- tai U-tyypin murtumiin eli molemminpuolisiin vertikaalisiin ristiluun murtumiin, joihin liittyy poikittainen murtumakomponentti. Tämä mahdollistaa selkärangan ja lantiorenkaan irtoamisen toisistaan. H-tyypin sakrummurtumassa todetaan tyypillisesti molemmin puolin vertikaaliset murtumalinjat foramen-aukkojen linjassa (II-tyypin murtuma) ja näitä yhdistää poikittainen murtumakomponentti, joka yleensä sijaitsee S1-S2 -tasolla. Tämän seurauksena lanneranka ja sakrumin ylin osa irtoavat sakrumin irrallaan olevasta kaudaaliosasta ja molemmista lantiopuoliskoista. Vammakokonaisuuteen voi liittyä myös lantiorenkaan etuosan murtuma tai acetabulummurtuma. Lantiohermopunoksen (alaraajojen osittainen halvaus) ja ristiluuhermojen vammat (ns. cauda equina -syndrooma) ovat erityisesti H-tyypin murtumaan liittyen yleisiä. Sakrumin dislokoitumista AP-suunnassa käytetään luokittelussa ja toipumisennusteen arvioimiseen 5.7 Kolmioruston vaurio Ei vaihtoehtoja tai kysymyksenasettelua wikissä, tässä aiheesta tärkeimmät: Mikä kolmiorustokompleksi on? Kolmiorustokompleksi eli TFCC (Triangular Fibrocartilage Complex) on yksi DRUJ:n tärkeimmistä tukirakenteista (erityisesti kiertoliikkeessä). Se on nivelensisäinen rustokompleksio, joka koostuu useasta eri osasta: kolmiorusto (TFC, Triangular Fibrocartilage), palmaarinen ja dorsaalinen radioulnaariligamentti (PRUL ja DRUL), ulnokarpaaliset ligamentit (ulnokapitaattinen, ulnolunaarinen ja ulnotriquetraalinen ligamentti) ja ECU-jännetupin pohja. TFCC:llä on kolme tehtävää. Tärkein tehtävä on stabiloida DRUJ. PRUL ja DRUL huolehtivat tästä. Toinen tehtävä on toimia ranteen ja kyynärluun välisenä iskunvaimentimena. Tästä vastaa pääosin TFC. TFCC:n kolmas tehtävä on stabiloida rannetta ulnokarpaalisten ligamenttien välityksellä. TFCC-vammautuminen TFCC voi vaurioitua vamman yhteydessä tai degeneratiivisesta syystä. Traumaattisen vaurion vammamekanismina on kaatuminen käden varaan tai ranteen vääntövamma (esim. porakoneen aiheuttama kiertovamma). Yleisin mekanismi on kaatuminen eteenpäin. Tällöin TFCC:n vamman aiheuttavat voimakas ranteen dorsifleksio ja kyynärvarren pronaatio. Distaalisiin radiusmurtumiin liittyy n. 50 %:ssa tapauksista TFCC-repeämä. Huom! TFCC-vaurio ei ole sama asia kuin DRUJ-instabiliteetti. Potilaalla saattaa olla kipeä, oireinen ranne nivelsiderepeämän vuoksi, vaikka DRUJ olisi kliinisesti stabiili. Tutkiminen TFCC:n kuormitustestillä ja fovean palpaatiolla arvioidaan synoviittia ja kipua, jotka viittaavat TFCC-vaurioon. Usein TFCC-vaurion yhteydessä on DRUJ:n instabiliteetttia ja tätä voidaan arvioida DRUJ-ballotement-testillä. Perustutkimus kipeästä ranteesta on rtg. Tarvittaessa magneettikuvauksella pyritään selvittämään TFCC:n eri komponettien vauriot. Hoito Vaihtelee vamman mukaan. Valtaosa hyvin suonitettujen alueiden vammoista ilman DRUJ-instabiliteettia hoituu konservatiivisella hoidolla (immobilisoimalla kyynärvarsi kulmakipsillä esim. 4-6vk). Huonosti suonitetut alueet taas usein operatiivisesti. Epätukeva DRUJ on tärkeä tunnistaa ja hoitaa se heti primaarivaiheessa. Degeneratiiviset vauriot (ulnar abutment/impaction syndrome) hoidetaan usein konservatiivisesti (provosoivien asentojen välttäminen, lastat yms). Kirurginen hoito, jos konservatiivinen hoito ei tehoa, DRUJ ei ole artroottinen ja havaitaan ulnar abutmentin kliiniset ja radiologiset löydökset. 5.8 Osteosarkooma ja hyödylliset laboratoriotutkimukset Ei vaihtoehtoja, mutta tässä tärkeimmät aiheesta: Laboratoriokokeiden merkitys on luukasvainten diagnostiikassa yleensä varsin vaatimaton. Niiden käyttöä ei tule kuitenkaan unohtaa muun muassa luuston aineenvaihduntasairauksien ja tulehdusten poissulkemiseksi. Pääasiallinen diagnostiikka on kuvantaminen (rtg ensisijainen) ja epäilyn herättyä tehdään kiireellinen lähete luutuumorityöryhmään, jossa lisäkuvantamiset ja biopsiat. Mahdollisesti voidaan ottaa esim. osteoporoosilabrat (La, CRP, PVKT, Ca-Ion, Krea, 25-OH-D, keliakiaseula, mahdollisesti PTH, TSH, deksametasonikoe, seerumine elektroforeesi myelooman poissulkemiseksi) ja AFOS (koholla). 5.9 Milloin kipsi pitää vaihtaa? Ei vaihtoehtoja, tässä tärkeimmät indikaatiot: Kipsi painaa / on kivulias 30 min kohoasennosta ja särkylääkkeestä huolimatta (mahdollinen ihorikko ja siten infektion riski) Kipsi on löystynyt (kipsit vaihdetaan usein 1-2vk kohdalla, kun turvotus on laskenut ja kipsi löystynyt) Kipsi on murtunut Varpaat/Sormet tunnottomat ja sinertävät (liian tiukalla) Kipsi haisee pahalle (hyvin relatiivinen indikaatio, mutta voi viitata infektioon; tyypillinen hien haju ei ehkä ole suoraan aihe vaihdolle) tai on märkä Nousee kuume (voi olla infektio kipsin alla) Leikkauksen jälkeen suunnitellusti ompeleiden poistoa varten 5.10 Mitä käden tenodeesi-ilmiö tarkoittaa? Ei vaihtoehtoja ja kysymyksenasettelu hieman erilainen wikissä, mutta vastaa nyt ilman vinkkejä. Solution. Vastaus Rannetta ojennetaan -&gt; sormet fleksoituvat, rannetta fleksoidaan -&gt; sormet ojentuvat Hyödyllinen ilmiö tietää sormien jänteiden ehjyyden tutkimisessa, jos potilas on huonosti ko-operoiva tai kivun takia tutkiminen ei muuten onnistu Kun koukistajajänne on ehjä, sormet koukistuvat passiivisesti rannetta ojennettaessa ns. tenodeesi-ilmiön ansiosta (samoin ojentajajänne ehjä jos sormet ojentuvat rannetta koukistaessa); esim. koukistajajännevamma on todennäköinen, mikäli potilas ei pysty koukistamaan tutkittavaa niveltä eikä tenodeesi-ilmiötä ole 5.11 Pikkurillin murtuma: teippaus vai kipsi? Riippu hieman millainen murtuma, mutta wikissä ei ole kysymystä enempää. Jos ei-hyväasentoinen diafyysimurtuma, niin reposition jälkeen murtunut ja viereinen sormi immobilisoidaan käsi suoja-asennossa (safe-asento = sormien IP-nivelet ekstensiossa ja MP-nivelet 70 asteen fleksiossa) kyynärvarresta sormienkärkiin ulottuvalla volaarisella tai joskus jopa molemminpuolisella hyvin muotoillulla kipsilastalla tyvifalangissa 4 viikon ja keskifalangissa 4-6 viikon ajan. Kontrolli röntgen-kuvauksen perusteella tehdään päätös konservatiivisen ja operatiivisen hoidon välillä. Jos hyväasentoinen ja stabiili, niin voidaan teipata viereiseen sormeen Instabiilit dislokoituvat murtumat hoidetaan operatiivisesti 5.12 Gustilo-Anderson luokittelu Ei kysymyksenasettelua wikissä, tässä luokittelu: Gustilo-Andersonin luokittelu on siis avomurtumien pehmytkudosvamman vaikeusasteen arvioimisessa käytetty luokitus. Luokka 1 = Pienienergiainen vamma, alle 1 cm:n ihovaurio, joka on aiheutunut terävästä luun reunasta Luokka 2 = Yli 1 cm:n mutta alle 10cm ihohaava ja pehmytkudoksen ruhjevamma Luokka 3a = Suurienergiainen vammamekanismi, ihohaava yleensä &gt; 10cm ja pehmytkudospuutos, mutta luu ei ole paljastunut laajasti eikä pehmytkudosvamma vaadi rekonstruktiokielekettä (adequate) Luokka 3b = Ihohaava yleensä &gt;10cm ja laaja pehmytkudospuutos, joka vaatii kielekerekonstruktion; luukalvon irtoaminen, luukudos on paljastunut laajasti (bad) Luokka 3c = Ihohaava yleensä &gt;10cm ja murtumaan liittyy rekonstruktion vaativa verisuonivamma (circulation) 5.13 Mitä tarkoittaa dislocatio ad latus? Ei vaihtoehtoja, mutta tulisi osata vastata ilmankin. Solution. Vastaus Sivusiirtymää murtumassa 5.14 Kuva kyynärpäästä Ei esimerkkikuvaa, tässä yksi mahdollinen Valitse yksi olecranon murtunut ulna processus coronoideus murtunut radius murtunut Solution. Vastaus a Murtumalinja kulkee olecranonin kapeimman alueen läpi. Täysin eksaktiasentoisten murtumien hoito voi olla konservatiivinen, erityisesti jos potilaan yleistila tai muut seikat tätä puoltavat. Konservatiivinen hoito toteutetaan 3 viikon mittaisella immobilisaatiolla kantositeessä tai kulmakipsilastassa ja murtuman asento tarkistetaan röntgenkuvin 1 ja 3 viikon kohdalla. Leikkaushoidon arvioon ohjataan dislokoituneet murtumat (&gt; 2 mm). Operatiivisessa hoidossa murtuma asetetaan avoimesti paikalleen ja tuetaan teräspiikein ja teräslangalla (jännitesidos) tai levyllä. Leikkaushoidon tarve arvioidaan yksilöllisesti, sillä etenkin iäkkäillä konservatiivinen hoito tuottaa riittävän toiminnallisen tuloksen. Tässä taas on esimerkit toisista murtumista. Huom! Isoloitunut proc. coronoideus -murtuma on hyvin harvinainen ja yleensä tapahtuu mm. terrible triadin yhteydessä. 5.15 Ramusmurtuman hoito Ei vaihtoehtoja wikissä, tässä tärkeimmät asiat muistaa ramusmurtumien hoidosta: Ovat stabiileja lantiorenkaan murtumia tyypillisesti ja voidaan useimmiten hoitaa konservatiivisesti. Dislokoitumaton murtuma -&gt; Potilaat mobilisoidaan kyynärsauvoilla ja sallitaan varaus kivun rajoissa. Lievästi dislokoituneet ramusmurtumat, joissa todetaan hieman lyhentymää ja vertikaalista dislokaatiota (&lt; 10 mm), voidaan myös hoitaa konservatiivisesti keventämällä varausta vammapuolen alaraajaan 4-6 viikon ajan. Nuoremmilla potilailla suuremmalla vammaenergialla syntyneet voimakkaasti dislokoituneet ramusmurtumat on usein perusteltua hoitaa leikkauksellisesti. Levykiinnityksen jälkeen suosituksena on kevennetty varaus vammapuolen raajaan 6 viikon ajan. 5.16 Kuva sormen amputaatioarvesta. Arpi oudon näkönen, kellertävä ja halkeileva. Ei esimerkkikuvaa wikissä, mutta nämä vaihtoehdot: bakteeritulehdus papilloomavirus kynsipiikki ihosyöpä Kuvaa näkemättä arpi on todennäköisesti infektioitunut, jos aikainen leikkaushaava. Mahdollisesti myös voisi olla ihosyöpä ja mahdollisesti ns. Marjolinin haava (aggressiivinen ulseroiva levyepiteelikarsinooma, joka ilmenee aikaisemmin traumaa kokeneelle, krooniseesti inflammoituneelle tai arpeutuneelle iholle). Tämä kuitenkin ilmenee tyypillisesti vasta vuosien kuluttua (tosin on akuutti versio, joka ilmenee 12kk sisällä). Kynsipiikki liittyy kynnen kasvuun, mutta amputoidussa sormessa ei yleensä ole kynsilevyä jäljellä. 5.17 Lapsen torus-murtuma miten hoidetaan Ei vaihtoehtoja, mutta tässä tärkeimmät tästä aiheesta: Torusmurtuma = Lapsen metafyysimurtuma; metafyysi voi aksiaalisen voiman vaikutuksesta murtua siten, että kompressionpuolen hohkaluu menee kasaan ja kuorikerros menee ryppyyn, kun taas distraktiopuolen kuorikerros jää joko ehjäksi tai siihen tulee lievä taipuma Tällainen murtuma (voi lapsen vanhemmille kuvailla jopa pelkkänä ryppynä, joten he eivät huolestu liikaa “murtumasta”) on stabiili, eikä sitä kannata/tarvitse yrittää reponoida eikä kipsiä välttämättä tarvita; myöskään kontrollikuvantamista ei lähtökohtaisesti tarvita Yleensä kuitenkin kipsataan vielä rutiinisti ja distaalisen radiuksen alueella (tyyppipaikka torusmurtumalle) hoito on dorsaalinen lastaus 3vk (kontrollointia ei tarvita ja vanhemmat voivat poistaa kipsin kotona) 5.18 Triquetrum-murtuman hoito Valitse yksi Operatiivinen Kipsi 6 vko Kipsi 3 vko Mobilisointi Solution. Vastaus b Kolmioluun (triquetrumin) murtuman hoito on useimmiten konservatiivinen. Hoitona käytetään 4–6 viikon immobilisaatiota dorsaalisella kipsilastalla. Hoito tosin hieman riippuu murtuman tyypistä, mutta yleensä hoito on konservatiivinen. Immobilisaatioajasta on myös erimielisyyksiä (monien mielestä lyhytkin immobilisaatio voisi olla hyvä; esim. 2-4vk). Oppikirjan ja terveysportin mukaan kuitenkin hoito-ohje on 4-6vk. Triquetrum on toiseksi yleisimmin (n. 14%) murtuva ranneluu (yleisin on veneluu, n. 80%) Lateraaliröntgenissä voidaan usein nähdä yleisimmässä murtumatyypissä (dorsaalinen kortikaalinen) ns. pooping duck sign, jossa dorsaalisen korteksin avulsiomurtuma näkyy vain sivukuvassa dorsaalipuolella pienenä luupalana. 5.19 Sormen proksimaalisessa osassa haava, miten hoidat tk:ssa Valitse yksi Haavan sulku ja käsi koholle Staasimansetti ja haavan sulku Kiristysside ja haavan sulku Lähetän sairaalaan Solution. Vastaus a Jos käden haavaan ei liity distaalisten rakenteiden verenkierron vajaus, niin ei ole haavan sulkemisen jälkeen päivystyksellistä tarvetta hoidolle. Haavan sulku ja kohoasento (erittäin tehokas kivun ja turvotuksen hoidossa, ja se on helppo toteuttaa) usein riittävät. Jatkohoitoa ajatellen ihon haava ei yleensä estä nivelten liikuttamista, joka kannattaa aloittaa jo seuraavana päivänä. Haava (ja sitä peittävät sidokset!) on pidettävä puhtaina. Hyvin edistyvää haavan paranemista ei tule häiritä tiheillä siteenvaihdoilla b: Sormen haavan toimenpiteet kannattaa tehdä verityhjiössä, mutta silloin käytetään verityhjiömansettia eikä samaa staasimansettia kuin esim. kanyloidessa. c: Sama kuin b; ei käytetä kiristyssidettä tyypillisesti d: Käden haavat, joihin liittyy distaalisten rakenteiden verenkierron vajaus, tulee lähettää kiireellisesti yksikköön, jossa verenkierto pystytään korjaamaan. Jos näin ei ole, niin ei yleensä ole päivystyksellistä tarvetta hoidolle. 5.20 Kyynärvarren murtuma Valitse yksi Hoidetaan konservatiivisesti kuten muut luut Mobilisoiminen aikasin konservatiivisen hoidon kannalta hyvä Operatiivinen Joku vielä (ei wikissä) Solution. Vastaus c Kyynärvarren murtumien hoito on yleensä operatiivinen. Aikuisten hyväasentoisissakin murtumissa harkitaan murtuman tukemista levykiinnityksellä, sillä putkiluun luutumisaika on pitkä (8‒12 viikkoa), eikä yläraajaa voi immobilisoida koko parantumisajaksi. Yläraaja kannattaa lastoittaa tukevasti ja potilas lähettää kirurgiseen toimenpideyksikköön. Yläraajan voi kuormittamatta mobilisoida välittömästi tukevan kiinnityksen jälkeen. 5.21 Frontaalikolari, mikä näistä ei ole tyypillinen vamma Valitse yksi Suprakondylaarinen femur murtuma Patellamurtuma Posteriorinen lonkkaluksaatio Suoliluun avulsio Solution. Vastaus d a: Tyypillinen distaalisen femurin iskeytyessä kojelautaan b: Suora polvilumpion isku kojelautaan c: Yksi tyypillinen lonkkamaljakon vammamekanismi liittyy nokkakolariin, jossa koukistettuun polveen kohdistunut isku välittyy reiden akselin suunnassa koukistettuun lonkkaniveleen. Väkivalta kohdistuu acetabulumin takaosaan ja riippuen lonkan adduktio-abduktioasennosta, syntyy erityyppisiä murtumia. Lonkan ollessa tapaturmahetkellä adduktiossa syntyy tyypillisesti acetabulumin takareunan murtuma ja posteriorinen lonkkaluksaatio. d: Ei tyypillinen kolarimurtuma. Spina iliaca anterior superior (ASIS) avulsio johtuu äkillisestä ja voimakkaasta sartorius- ja tensor fascia latae -lihasten kontraktiosta, jota tapahtuu äkillisessä lonkan ekstensiossa (esim. sprinttaus tai voimakas lyöntiliike pesäpallomailalla). Tämä on siis yleensä urheiluvamma nuorilla, ei dashboard-vamma. 5.22 Mikä ei pidä paikkaansa weber-murtumissa Valitse yksi Weber A yleisin, 75% nilkkamurtumista Jotkut weber c voidaan hoitaa konservatiivisesti Jos weber b ja ei mediaalimalleolissa kipua eikä talus siirtynyt, voidaan hoitaa kons Joku vielä (ei wikissä) Solution. Vastaus a a: Weber B on yleisin (n. 70-80%). Weber A on harvinainen ja Weber C 15-20% b: Weber C hoidetaan yleensä operatiivisesti, mutta jos nivelhaarukka on poikkeuksellisen stabiili, niin kons hoito on mahdollinen c: Weber B voidaan hoitaa kons, jos nivel on kongruentti. Jos on epäily deltaligamenttivammasta (esim. mustelma mediaalisesti), niin voidaan ottaa vääntökuvat erikoissairaanhoidossa ja arvioida pysyykö nivelhaarukka kongruenttina väännössäkin. Jos pysyy, niin kons hoito on mahdollinen. 5.23 Diabeetikon weber b (stabiili, ei talus liikkunu yms), miten hoidetaan? Ei vaihtoehtoja wikissä, mutta sama kysymys ollut jo lähes samana aikaisemmin. Yritä vastata ilman vinkkejä. Solution. Vastaus Konservatiivisesti 6vk immobilisaatio kipsisaappaalla. Varaus 3+2+1+. Kontrolliröntgenit 1vk+3vk. Trombiprofylaksia 3vk. Jos Weber B-murtumassa nivelhaarukka on kongruentti ja potilas alle 65-vuotias ja ei merkittäviä riskitekijöitä ja hoitomyöntyvä → Avattava kipsisaapas 3 vkoa, varaus kivun mukaan (vrt. yllä kipsi 6vk ja varauskielto 3vk, osittainen varaus 2vk ja täysvaraus 1vk). Jos taas yli 65-vuotias tai diabetes, ASO yms. muu riskitekijä: ym. hoitolinja. 5.24 Säärimurtuma, mikä on yleisin vammamekanismi? Ei vaihtoehtoja wikissä, mutta tässä mahdollinen vastakkainasettelu. Kumpi on yleisempi vammamekanismi: epäsuora vammamekanismi, säären kiertovamma suora vammamekanismi, suora isku sääreen Solution. Vastaus a Säärimurtumat voidaan jakaa trauman energiasisällön mukaan pieni- ja suurienergisiin, ja edelleen väkivallan luonteen mukaan epäsuoran ja suoran väkivallan aiheuttamiin. Tavallisimmin säärimurtuma syntyy epäsuoralla vammamekanismilla säären kiertovääntövamman seurauksena. Tällöin sääriluun distaalikolmanneksen raja-alueella todetaan tyypillinen viisto ja kierteinen murtuma. Pohjeluu murtuu eri tasolta. Suora väkivalta saa aikaan poikkimurtumia, joiden pirstaleisuus korreloi vammaenergiaan Dislokoituneet säärimurtumat hoidetaan lähes poikkeuksetta leikkauksellisesti. Sääriluun varren alueen murtumien perushoitomenetelmä on salpaydinnaulaus, jonka avulla voidaan nopeimmin palauttaa potilaan toimintakyky. Yksinkertainen dislokoitumaton ja stabiili säärimurtuma voidaan mahdollisesti hoitaa kipsi-immobilisaatiolla (6vk pitkä kipsisaapas, jonka jälkeen lyhyt kipsisaapas). 5.25 Milloin replantaatio Valitse yksi 5-vuotiaan sormenpää irti 60-vuotiaan ranteesta distaalisesti käsi irti Non-dominantin käden peukalo jollai Kaikilla näillä replantaatio Solution. Vastaus a Replantaatiota harkitaan aina, jos: Kyseessä on peukalo (tärkein yksittäinen sormi ja se tulisi aina saada toiminnalliseksi) Kyseessä on useampi sormi (pyrittävä vähintään 2-3 sormen takaisinistutukseen, usein niin, että parhaiten säilynyt sormi asetetaan keskisormen asemaan, seuraavat 4. ja 2. sormien asemaan) Kyseessä on lapsi (kasvun ja toiminnan kannalta tärkeää) Amputaatio on kämmenluista, ranteesta tai proksimaalisemmin Puhdas katkaisu, ei murskaava tai repeävä vamma 5.26 Lannerangan murtuma Valitse yksi Voi olla heikentynyt luu ja murtua pienellä vammaenergialla Yleensä ison vammaenergian murtumia jotain (ei wikissä) jotain (ei wikissä) Solution. Vastaus a Yleisimmät osteoporoottiset murtumat ovat torakolumbaalisia nikamakompressiomurtumia, jotka ovat pienen vammaenergian murtumia. 5.27 ACL miten hoidetaan konservatiivisesti Valitse yksi Ortoosi ja 6 vko varaamattomana Lihas- ja liikeharjotteet ja 2+2+2 varaukset Lihas- ja liikeharjotteet ja 3 vko kivun mukaan varaus Avattava kipsihylsy ja jotain (ei wikissä tarkemmin) Solution. Vastaus b tai c (ehkä b parempi) Polvea saa heti liikuttaa kivun sallimissa rajoissa. Kyynärsauvoja suositellaan käytettäväksi heti vamman jälkeen ja varausta keventämään, kunnes kävely sujuu ontumatta ja kuormittaminen on kivutonta. Sinällään jalalle saa siis heti alusta alkaen varata painoa vapaasti, mutta askelen laatuun ja vaiheisiin tulee keskittyä ja ontumista on vältettävä. Käytännössä siis sekä b ja c ovat oikein (jos potilas pystyy kävelemään normaalisti heti alussa, niin kivun mukaan varaus ok; tyypillisesti kuitenkin annetaan kepit pariksi viikoksi, jonka jälkeen hiljalleen lähdetään lisäämään rasitusta, kunnes kävely sujuu hyvin). Kaikille määrätään lihas- ja liikeharjoitteet. a ja d: Immobilisaatiolle ei ACL-repeämän jälkeen lähtökohtaisesti ole tarvetta, vaan polvea saa ja pitää liikutella alusta pitäen sekä ojennus- että koukistussuuntaan. Eturistisiteen kirurgisella hoidolla ei ole kiire, jos liitännäisvammoja ei ole todettu. Jos se todetaan tarpeelliseksi, niin se voidaan tehdä monenkin kuukauden päästä vammasta (esim. jos jää kons hoidon jälkeen toistuvia muljahduksia tai pettämistuntemuksia). Jos akuuttiin ACL-repeämään liittyy toinen polven nivelsiteen repeämä on hoito ensisijaisesti operatiivinen. "],["apricus.html", "Kappale 6 2024 (Apricus) 6.1 Lonkan tekonivel 6.2 Mikä on nilkan nyrjähdyksen hoito, jos nilkalle ei voi varata? 6.3 Jeffersonin vaurio 6.4 Millä kuvataan selkärankavamma 6.5 Lantiomurtuman liitännäisvammat 6.6 Caudaoireet 6.7 Humeruksen murtuman hoito - milloin ei leikata 6.8 Polvi kipeä ja tukeva ja rtg normi 6.9 Polvi vääntövammasta urheilussa kipeä ja rtg normaali, mikä vamma luultavasti näkyy mri? 6.10 Boxerin murtuma 6.11 Humerusmurtuman leikkausindikaatio 6.12 Dominantin käden amputoituneen peukalon haittaluokka ja invaliditeettiaste? 6.13 Fasettinivelluksaatio, mikä ei pidä paikkaansa 6.14 Radiuksen tyyppimurtuman komplikaatiot 6.15 Reisiluun kaulan murtumien alaluokat 6.16 Lonkan murtumaluksaatio 6.17 Mikä on septisen artriitin yleisin aiheuttajabakteeri? 6.18 Nuoren miehen polvesta otettu rtg-kuva, mikä löydös? 6.19 Rannemurtuma volaarinen kallistus, miten hoidetaan? 6.20 iv-huumekäyttäjä terkassa viikon verran selkä kipeä, ei säteile - mitä teet? 6.21 Mitkä rakenteet ac-nivel? 6.22 Solisluumurtuma epäily 6.23 Missä th-nikama sijaitsee 6.24 Patellaluksaatio, 1. luksaatio nuorella pojalla 6.25 Kaulanikamat - minkälainen fiksaatio 6.26 85v nainen, bajonettivirheasento 6.27 Mikä on mallet deformiteetti? 6.28 TK-osastolla potilas, jolla 10vrk sitten lonkka tekonivel, haava tihkuttaa - mitä teet? 6.29 Altistaako bisfosfonaatit femur-murtumille? 6.30 Atyyppinen reisiluun murtuma? 6.31 Hematooma jalkapohjassa, rtg kuva 6.32 Kipeä nilkka, turvotusta ja hematoomaa jalkapöydälle asti lateraalisesti - otetaanko jalkapöydän rtg 6.33 V metatarsaalin avulsiomurtuman hoito? 6.34 Isovarpaan seesamluumurtuman hoito? 6.35 Lisfrancin murtumaluksaatio 6.36 Pohjeluu - sääriluu murtumat 6.37 Murtuman luutumiseen vaikuttavat tekijät 6.38 Avaskulaarinekroosi 6.39 Yläraajan kierteinen murtuma ja poikkimurtuma luutumisajat? 6.40 Missä vaiheessa ajatellaan, että on consolidatio tarda kyseessä? 6.41 Pikkurillin murtuma halutaan kipsata safe-asentoon, mitkä sormet kipsiin? 6.42 Quadriceps-jännerepeämä 6.43 Hamstringruptuura 6.44 Olkanivelluksaatio, rtg-kuva - mikä murtuma? 6.45 Olkanivelluksaatio, rtg-kuva - mikä murtuma? 6.46 Miten tutkit etusormen rystynivelen sivunivelsidevamman? 6.47 Ranteen veneluun murtuma? 6.48 Miten tutkit keskisormen pinnallisen fleksorin toiminnan? 6.49 Mikä murtuma? 6.50 Mikä murtuma? 6.51 Lantiorenkaan murtuman luokittelu 6.52 Traumahälytyksenä potilas (korkeaenerginen trauma), tutkit ja epäilet selkärankavammaa, mitä teet? 6.53 Avomurtuma tyyppi III, miten hoidat? 6.54 Potilas astunut kuoppaan, jalka turvonnut ja jalanpohjassa hematooma, mitä teet? 6.55 Koukistajajänteen leikkaus, kuinka pitkäksi aikaa immobilisoit sormen? 6.56 Säärimurtumille tyypillistä? 6.57 Potilas kaatunut olkapään päälle, kipeä eikä voi liikuttaa. Mitä teet? 6.58 Potilas lyönyt varpaat kynnykseen. Pikkuvarvas sojottaa sivulle, isovarvas on turvonnut ja aristaa. Röntgen mennyt kiinni. Mitä teet? 6.59 Lantiosta väittämiä, mikä oikein: 6.60 Mikä seuraavista ei ole merkki huononevasta neurologiasta: 6.61 Mikä seuraavista ei ole cauda oire? 6.62 Sormivamma, mutta sormi kiinni ihokielekkeellä. Mitä teet. 6.63 Aitiopainesyndrooma! 6.64 Epäilet kolaripotilaalla selän vauriota. Mikä kuvannus? 6.65 Tibiamurtuma 6.66 Fibulamurtuma 6.67 Potilaalla AKP ja patellan kipu, mikä väittämistä totta 6.68 Mikä vaihtoehdoista ei hidasta murtuman paranemista 6.69 Vasemman käden nimettömässä koukistajajännevamma, joka leikataan. Potilasammatiltaan hitsari tms. Paljonko sairaslomaa? 6.70 Mikä on lukkopolvi? 6.71 Kierukan leikkausindikaatiot", " Kappale 6 2024 (Apricus) Taas laitettu tähän vain ne, joita ei ole aikaisemmissa tenteissä. Jos kysymystä on avattu heikosti wikissä, niin olen yrittänyt kirjoittaa tähän aiheesta tärkeimmät asiat tai keksiä mahdollisen kysymyksenasettelun. 6.1 Lonkan tekonivel Valitse toinen Sementti vähentää periproteettista murtumariskiä Proteesissa 10% peroneuspareesiriski Solution. Vastaus a Lonkan tekonivelet tulisi aina sementöidä. Se vähentää periproteettisia murtumia (tekoniveltä ympäröivän luun murtuma). b: Pohjehermon halvaus (peroneuspareesi) voi lonkan tekonivelleikkauksen yhteydessä syntyä joko iskiashermon, jonka toinen päähaara pohjehermo on, venytyksen seurauksena tai leikkausinstrumentin aiheuttamana. Riski tälle ei kuitenkaan ole 10%:a, vaan enemmänkin n. 1% luokkaa. 6.2 Mikä on nilkan nyrjähdyksen hoito, jos nilkalle ei voi varata? Ei vaihtoehtoja wikissä. Tässä hoitolinja: Jos nilkalle ei pysty varata, niin Ottawan nilkkaohjeiden mukaan otetaan rtg-kuvat nilkasta. Jos ei murtumaa, niin hoidetaan III-asteen vammana. Hoito on kipsisaapas 1-2vk, jonka jälkeen 2vk kontrolli, jossa jatkokuntoutusohjeet ja kipsi pois (potilaan on pystyttävä varaamaan tässä vaiheessa) -&gt; jatkotukea ilmalastalla tai nilkkatuella 4-6 viikkoa. Varaaminen ja nilkan liikeharjoitteet, nilkka tukilastaan tuettuna, aloitetaan heti kivun salliessa. Nilkkatukea/teippausta suositellaan urheiluharrastuksissa puolen vuoden ajan. 6.3 Jeffersonin vaurio Ei vaihtoehtoja wikissä. Tässä tärkeimmät tästä murtumasta: Jeffersonin murtuma on yleisin C1-nikaman (atlas) murtumatyyppi. Murtuma syntyy aksiaalisen kuormituksen (esim. hyppää pää edellä matalaan veteen ja osuu pohjaan) ja klassisesti luu hajautuu neljään osaan (vähän kuin olisi C1:n burst-murtuma); luufragmentit tyypillisesti leviävät eikä murtuma ahtauta spinaalikanavaa. Dislokoitumattomana (tai &lt;2mm dislokoitumista) se voidaan hoitaa konservatiivisesti kovalla tukikaulurilla 3kk Murtuma voi myös dislokoitua. Tällöin on yleensä kyse densin takaa kulkevan poikittaisen ligamentin vauriosta, jolloin C1-massa lateralikset pääsevät etusuunnan dens-kuvassa dislokoitumaan. Tällöin se on syytä hoitaa Halovest-laitteistolla 3kk (joissain ohjeissa 6 viikkoa ja sen jälkeen vielä kovalla tukikauluksella 4-6 viikkoa). Jos dislokoituminen on suurta (massa lateralisten leviäminen &gt;7mm), voi leikkaushoito olla aiheellista 6.4 Millä kuvataan selkärankavamma Ei vaihtoehtoja wikissä. Jos kaularangassa murtumaepäily -&gt; TT on ensisijainen ja natiivirtg ei paljoa auta, koska sillä ei voi poissulkea murtumia. Jos matalaenerginen vamma torakolumbaalisesti (esim. epäilet osteoporoottista kompressiomurtumaa), niin natiivirtg voi toimia ensisijaisena, mutta muuten isompienergisissa vammoissa TT on ensisijainen. 6.5 Lantiomurtuman liitännäisvammat Ei vaihtoehtoja wikissä, mutta vastaukseksi annettu: virtsaoireet. Tässä on lantiomurtumien liitännäisongelmista tärkeimmät. Suurienergiaisten lantiomurtumien merkittävin liitännäisongelma on massiivinen verenvuoto. Tärkein kuolemaan johtava liitännäsivamma tylpällä vammamekanismilla syntyneissä lantiorenkaan vammoissa. Traumapotilaan destot sign eli nivusalueen hematooma on vahva viite lantiorenkaan murtumasta. Virtsaputken ja virtsarakon vammaa on syytä epäillä, jos virtsaputken suulla todetaan verta, potilas ei pysty virtsaamaan tai prostata ei ole palpoitavissa. Virtsarakko tai virtsaputki on voinut revetä. Lantiohermopunoksen vammat voivat aiheuttaa mm. ulostusoireita ja alaraajojen neurologisia oireita (sfinktertonus ja aktiivinen supistus sekä alaraajojen neurologinen status tulee selvittää) Morel-Lavallée-vamma: Syvä nylkeytymisvamma (degloving); Iho ja subkutaanikudos repiytyvät irti lihaksesta ja faskiasta, mutta ei-avoimesti. Näin syntyneeseen suljettuun tilaan vuotaa verta ja kertyy nekroottista rasvaa. Hoitovaihtoehtoina ovat perkutaaninen dreneeraus ja avoin kirurginen revisio. 6.6 Caudaoireet Ei vaihtoehtoja wikissä. Tässä tärkeimmät aiheesta: Ratsupaikkaoireyhtymä (cauda equina syndrome) kuuluu selkäkipuisen ns. punaisen lipun merkkeihin. Oireyhtymä johtuu cauda equinan kompressiosta (esim. välilevypullistuma tai trauma) Tyypilliset ns. cauda-oireet: tunnottomuus sukuelinalueella (ratsupaikkananestesia), vaikeus virtsata, ilman tai ulosteen karkailu, seksuaalifunktioiden häiriö Hälyttävän cauda equina -syndrooman (CES) toteamiseksi on siis selvitettävä sfinkterlihasten lepotonus, reflektorinen (sisäinen sfinkter) ja aktiivinen (ulkoinen sfinkter) supistus sekä ratsupaikka-alueen tuntomuutokset Todetessa tehdään päivystyslähete erikoissairaanhoitoon paikkaan, jossa on mahdollisuus välittömään leikkaukseen. 6.7 Humeruksen murtuman hoito - milloin ei leikata Ei vaihtoehtoja wikissä. Tässä muutamia periaatteita. Proksimaalisen humeruksen hoitolinjan valintaan ei ole esitettävissä mitään yksiselitteisiä millimetri- tai astelukuja. Valintaan vaikuttavat monet asiat. Operatiivisesta hoidosta saavutettavissa oleva hyöty korreloi suuresti potilaan yhteistyökykyyn postoperatiivisen kuntoutusjakson aikana. Tästä syystä esimerkiksi päihdeongelmaisten olkamurtumien operatiiviseen hoitoon tulee suhtautua kriittisesti. Olkaluun yläosan murtumissa on osoitetavissa kaksi potilasryhmää, jotka yleensä hyötyvät operatiivisesta hoidosta; a) olkaluun yläosan kirurgisen kaulan murtumat, joissa dislokaatio on niin merkittävä, ettei edellytyksiä luutumiselle ole (käytännössä diafyysin ja caputin välillä ei kontaktia) ja b) olkaluun yläosan murtumaluksaatiot, joissa olkaluun pää on omana kappaleenaan luksoitunut pois nivelkuopastaan. Kirurgisen kaulan murtumat voidaan hoitaa levyosteosynteesillä ja luksaatiomurtumat, etenkin iäkkäillä, puolitekonivelellä. Kaikissa muissa potilasryhmissä kirurgisen hoidon aiheet ovat suhteelliset ja yksilölliset. Etenkin vanhusten pirstalemurtumissa olkaluun pään anatomian palauttaminen leikkaushoidolla näyttää tuottavan epätyydyttävän toiminnallisen tuloksen, joka ei juuri poikkea konservatiivisesta hoidosta. Olkaluun varren murtumien hoito on yleensä konservatiivinen (olkaortoosi 8-12vk) Leikkaushoidon aiheet ovat murtuman huono asento seurannassa tai luutumattomuus 12 viikon kohdalla. Joskus voidaan myös leikata varhaisvaiheessa. 6.8 Polvi kipeä ja tukeva ja rtg normi Ei vaihtoehtoja, mutta wikissä arveltu vastaukseksi näin: “saa kai varata”. Näinhän se on. Veripolvitilanteessa jos röntgenissä nivelet todetaan olevan paikoillaan ja murtumia ei näy, niin varaus sallitaan kivun mukaan. Potilaalle voidaan antaa kyynärsauvat, kunnes kävely sujuu ontumatta. Mikäli polvi todetaan varus- tai valgussuunnassa epätukevaksi, on polvi suositeltavaa tukea polviortoosilla. Veripolven rutiinikuvantamisiin myös kuuluu MRI, joka tehdään kiireellisesti (1-2vk) ja sen löydösten mukaan hoito eteenpäin Potilasta tulisi muistuttaa, että polvea tulisi suoristaa seistessä ja kävellessä. Muuten polvi jäykistyy, kipu pitkittyy ja paraneminen viivästyy. Suositeltavaa myös seurata kolmen K:n periaatetta: kohoasento, kylmä ja kevyt kompressio. 6.9 Polvi vääntövammasta urheilussa kipeä ja rtg normaali, mikä vamma luultavasti näkyy mri? Ei vaihtoehtoja wikissä, mutta vastaukseksi arveltu ACL ACL on yleisin kiertovääntövammassa vaurioituva polven nivelside ja muutenkin yleisimmin vaurioituva polven ligamentti. 6.10 Boxerin murtuma Ei kysymyksenasettelua wikissä. Tässä tärkeimmät aiheesta: Boxerin murtuma tarkoittaa pikkusormen välikämmenluun kaulan murtumaa. On tavallisin metakarpaalimurtuma. Tyypillinen vammamekanismi on lyöminen nyrkillä kovaan esineeseen tai seinään; tästä nimi nyrkkeilijän murtuma tuleekin. Hyväksyttäväasentoisen (nivel on kongruentti ja angulaatio alle 45 astetta eikä kiertovirhettä) murtuman hoito on sisarlenkit viereiseen sormeen n. 4vk ajaksi, jos potilas saa ojennettua sormen suoraksi Mikäli ojennusvaje -&gt; harkittava leikkaushoitoa (pikkurillin ei tarvitse mennä hyperekstensioon, kuten normaalisti, sillä pikkurillin hyperekstension menetys ei vaikuta merkittävästi käden toimintakykyyn). Samoin jos kiertovirhettä todetaan, niin operatiivinen hoito. 6.11 Humerusmurtuman leikkausindikaatio Valitse yksi avomurtuma molemminpuolinen murtuma luutumaton 6 vko kohdalla joku neljäs (ei wikissä) Solution. Vastaus a (ja b, mutta a yksiselitteisesti) Avomurtumat hoidetaan tyypillisesti alueesta riippumatta operatiivisesti. b: Molemminpuolinen murtuma on leikkaushoidon aihe, koska muuten käytännön eläminen on hyvin vaikeaa. Ehkä on tilanteita, joissa ei lähetä näitä leikkaamaan, joten avomurtuma on yksiselitteisemmin oikea vastaus. c: Humeruksen diafyysimurtuma luutuu tavallisesti 8-12 viikossa. Leikkaushoidon yksi indikaatio on luutumattomuus 12 viikon kohdalla. Muita leikkaushoidon aiheita ovat kelluva nivel (olka- tai kyynärnivel), verisuonivaurio, patologinen murtuma (tai sen uhka) sekä monivammatilanne. Värttinähermon osittaisessa tai täydellisessä halvaustilanteessa kirurginen arvio on aina aiheellinen. Spontaanin paranemisen ennuste on kuitenkin hyvä, eikä leikkaushoitoa välttämättä tarvita. Leikkaushoito toteutetaan pääsääntöisesti levytyksellä. 6.12 Dominantin käden amputoituneen peukalon haittaluokka ja invaliditeettiaste? Ei vaihtoehtoja wikissä, mutta vastaukseksi arveltu 4 (joka on oikein); invaliditeettiaste olisi 20%. Tässä vakuutuslääketieteestä käsivammojen suhteen nopeat pointterit: Pysyvä vika ja haitta ryhmitellään vaikeusasteen mukaan haittaluokkiin 1-20. Yksi haittaluokka vastaa 5% invaliditeettiä. Haitta katsotaan pysyväksi, kun sen aiheuttanut vamma, sairaus tai vika on hoidettu loppuun (= lopullinen hoitotulos). Lopullinen hoitotulos on arvioitavissa keskimäärin noin vuoden kuluttua vammautumisesta tai viimeisestä toimenpiteestä. Korkeissa hermovammoissa aika on noin kaksi vuotta. Haittaluokka käden vammojen suhteen määritetään näin: Luokitus tarkoittaa oikeaa tai parempaa kättä. Vasemman tai huonomman käden haitta on yhtä luokkaa alempi, paitsi haittaluokassa 1., jota ei anneta III-V kukin osa vastaa 1/3 sormea, joten laskemalla yhteen menetetyt sormien osat ja jakamalla 3:lla saadaan luku joka osoittaa, kuinka monen kokonaisen III-V sormen menetystä vamma vastaa. Peukalon ja etusormen jäsenten menetykset käsitellään erikseen. Jäykkä sorminivel vastaa amputaatiota tästä nivelestä, paitsi peukalossa, jossa haittaluokka on 0-2. Tunnoton osa sormea vastaa sen menetystä. Vähintään puoleksi menetetty sormijäsen vastaa koko sormijäsenen menetystä. 6.13 Fasettinivelluksaatio, mikä ei pidä paikkaansa Valitse yksi: ylempi nikama siirtynyt anteriorisesti yleensä kons hoito riittää vain toinen fasetti voi olla luksoitunut joku neljäs Solution. Vastaus b Yleisin lokaatio fasettinivelluksaatiolle on alempi kaularanka sen mobiliteetin takia. a ja c oikein: Fasettiluksaatiossa ylempi nikama pääsee nousemaan alemman nikaman fasetin yli ja hakautuu tämän etupuolelle joko tois- tai molemminpuolisesti. b on väärin: Fasettiluksaation hoito on operatiivinen. Luksaatio pyritään ensin reponoimaan kallovedolla, joka toteutetaan korvanlehtien yläpuolelle paikallispuudutuksessa asetettavaa vetopihtiä käyttäen. Mikäli repositio onnistuu, voidaan ranka stabiloida etukautta tehtävällä luudutuksella. Mikäli repositio ei onnistu, tehdään leikkaus takakautta, jolloin hakautunut luksaatio päästään reponoimaan paikan päällä. 6.14 Radiuksen tyyppimurtuman komplikaatiot Valitse yksi: yleensä n. ulnarisvamma processus styloideus lunatumin(sic!) murtuma yleisin peukalon ekstensorijänne voi katketa vielä kipsihoidon jälkeenkin joku neljäs Solution. Vastaus c a: N. ulnarisvamma ei ole tyypillinen. Niitä on raportoitu suurienergisiin vammoihin ja alkuvaiheen suuriin virheasentoihin liittyen. Jos hermovaurio tulee, se on yleensä n. medianus (venytys tai karpaalitunnelin alueen turvotus). Rannekanavapinne voi ilmaantua värttinäluun alaosan murtuman yhteydessä akuutisti (vamman yhteydessä), subakuutisti (reposition, kipsihoidon tai leikkauksen aikana) tai viivästyneesti. b: Os lunatumilla (puolikuuluu) ei ole processus styloideusta. Distaaliseen radiusmurtumaan liittyy noin 60 %:ssa processus styloideus ulnaen murtuma ja se on yleisin tyyppimurtuman liitännäisvamma. c: Värttinäluun pinnalla ahtaassa kanavassa kulkeva peukalon pitkä ojentaja (EPL) jänne voi mennä poikki pienellä osalla potilaista distaalisen radiusmurtuman takia. Muiden ojentaja- tai koukistajajänteiden vauriot ovat harvinaisia. Vaurio ilmaantuu useimmiten kipsihoidon aikana tai muutaman kuukauden kuluessa kipsin poistosta (kipsi on voinut hangata jännettä ja aiheuttaa sen repeämän) 6.15 Reisiluun kaulan murtumien alaluokat Ei vaihtoehtoja wikissä, mutta tässä aiheesta tärkeimmät: Reisiluun kaulan murtumat (collum-murtumat) voidaan jakaa kolmeen: subkapitaalinen, transkervikaalinen ja basaalinen. Yleisin näistä on subkapitaalinen Subkapitaalisilla (reisiluun pään ja kaulan junktiossa) korkea verenkierron häiriön mahdollisuus, basaalisissa verenkierto taas voi olla säilynyt 6.16 Lonkan murtumaluksaatio Valitse yksi posteriorisessa raaja lyhentynyt, sisäkierrossa ja adduktiossa anteriorinen yleisin vaatii päivystyksellisen leikkauksen yleensä liittännäisvammana sub/pertrokanteerinen murtuma Solution. Vastaus a a: Klassinen kliininen asento posteriorisessa lonkkaluksaatiossa. Vammamekanismina on yleensä kojelautavamma, kun reisiluu painaa lonkan taakse. Reisiluun pään murtumat liittyvät useimmiten tähän luksaatiotyyppiin, ja niitä todetaan 6-7 %:lla potilaista. b: Posteriorinen suunta on yleisin c: Vaatii päivystyksellinen reponoinnin (Onnistuneen hoidon edellytyksenä on varhainen diagnoosi ja luksaation sulkeinen repositio anestesiassa (ja lihasrelaksaatiossa). Leikkausta ei aina tarvita, jos ei ole murtumaa, joka sitä vaatisi. d: Nämä murtumat eivät yleensä liity luksaatioon. Luksaatio liittyy useammin acetabulumin murtumaan; myös reisiluun pään murtumia todetaan. 6.17 Mikä on septisen artriitin yleisin aiheuttajabakteeri? Ei vaihtoehtoja, koita vastata ilman apuja. Solution. Vastaus S. aureus Äkillistä kuumeista monoartriittia on pidettävä bakteerin aiheuttamana, kunnes toisin on osoitettu. Myös oligoartriitti voi olla septinen. S. aureus on selvästi yleisin niin lapsilla kuin aikuisilla. Muita ovat mm. Strep. pyogenes, Strep. pneumoniae, Neisseria gonorrhoeae… 6.18 Nuoren miehen polvesta otettu rtg-kuva, mikä löydös? Ei esimerkkikuvaa, mutta tässä mahdollinen. Mikä löydös tässä kuvassa? Solution. Vastaus Sunburst-efekti, herättää epäilyn osteosarkoomasta Nuori potilas (tyypillisesti alle 25v) ja aggressiivinen periostireaktio -&gt; maligniteettiepäily ja erityisesti osteosarkooma (sopii ikään). Myös lokaatio on osteosarkoomaan sopiva (polven ympäristössä n. 65%; olkapää tai lonkka molemmat n. 10%) 6.19 Rannemurtuma volaarinen kallistus, miten hoidetaan? Ei vaihtoehtoja wikissä. Tässä periaatteet: Jos distaalinen radiusmurtuma on volaarisesti kallistunut, on kyseessä todennäköisesti Smithin murtuma. Murtuma reponoidaan siirtämällä fragmentti dorsaalisuuntaan. Saavutetun asennon säilyttämiseksi on käytettävä olkavarresta rystysiin ulottuvaa volaarista kulmakipsilastaa, jossa kyynärnivel on suorassa kulmassa, kyynärvarsi on supinaatiossa ja ranne ekstensiossa. Vaikka suljetulla repositiolla saavutettaisiin hyväksyttävä asento, näillä murtumilla on taipumusta dislokoitua ja yleensä ne hoidetaan operatiivisesti. Kannattaa siis konsultoida näistä! Muuten jos kons hoito, niin aika samalla tavalla kuin tyyppimurtumassa (5vk lastoitus). Volaarisen kallistuskulman hyväksyttävä asento on alle 20 astetta. 6.20 iv-huumekäyttäjä terkassa viikon verran selkä kipeä, ei säteile - mitä teet? Ei vaihtoehtoja wikissä, mutta tässä periaatteet: IV-huumekäyttäjien selkäkivuissa tulisi herkästi ajatella nikamien märkäistä infektiota (spondyliitti, spondylodiskiitti). Näiden pääoireena on kipu ja kuumeilua vain osalla potilaista (35–60 %). Kohonneet CRP ja La sensitiivisiä, mutta epäspesifisiä. Veriviljely positiivinen keskimäärin 60 %:ssa tapauksista. Kuvantaminen tärkeää diagnoosin kannalta, mutta natiivirtg:ssa muutokset näkyvät aikaisintaan 3 viikon kohdalla oireiden alusta. MRI on ensisijainen tutkimus ja yleensä diagnostinen (90 % tarkkuus). Veriviljelyssä kasvava Staphylococcus aureus (yleisin aiheuttaja), S. lugdunensis tai muu todennäköinen aiheuttaja (esimerkiksi streptokokki, E. coli tai Candida) on riittävä osoitus etiologiasta. Muussa tapauksessa on otettava TT-ohjattu tai tarvittaessa avoin luubiopsia ennen antibioottihoidon aloittamista, jos potilas ei ole kriittisesti sairas. Jos potilaalle on kehittynyt paikallinen märkäkertymä (abskessi), se voidaan tyhjentää TT-ohjatusti ja samalla ottaa bakteeriviljelynäyte. Hoito on siis ensisijaisesti iv-antibioottihoito. Jos aiheuttajabakteeri on tiedossa ja hoitovaste on suotuisa, voidaan jo kahden viikon kohdalla harkita siirtymistä tablettihoitoon. Kuuden viikon mittainen antibioottihoito on riittävä suuressa osassa tapauksista. Epiduraalinen abskessi on harvinainen ja vakava spinaalikanavan infektio. Se voi syntyä spondyliitin komplikaationa (30 % tapauksista) tai suoraan hematogeenisen bakteerikylvön seurauksena. Kolme yleisintä oiretta ovat selkäkipu, kuume ja neurologiset oireet, mutta oireisto ja sairauden eteneminen voivat olla hyvin vaihtelevia. Noin puolet potilaista on kuumeettomia. Epiduraalinen abskessi hoidetaan operatiivisesti päivystystoimenpiteenä, jolloin tehdään dekompressio (laminektomia), infektoituneen kudoksen kirurginen poisto (débridement) ja selkärangan instrumentaatio. Osa potilaista jää toimenpiteestä huolimatta pysyvästi halvaantuneeksi. Tärkein prognostinen tekijä on leikkausta edeltävä neurologinen status. Lyhyesti siis: Lähetetään sairaalapäivystykseen jatkotutkimuksiin ja hoidon aloitukseen. Hoito vaatii todennäköisesti pitkää antibioottihoitoa. 6.21 Mitkä rakenteet ac-nivel? Ei esimerkkikuvaa, tarkempaa kysymyksenasettelua tai vaihtoehtoja. Tässä tunnistustehtävä: Nimeä rakenteet, joita osoitetaan viivalla. Solution. Vastaus Alla vastaus 6.22 Solisluumurtuma epäily Ei kysymyksenasettelua wikissä. Todennäköisesti kysymyksessä ollut tapaturmapotilas, jolla tietyt oireet ja tulee osata epäillä solisluumurtumaa. Solisluu murtuu yleensä epäsuoran väkivallan, kuten kaatumisen tai liikenneonnettomuuksien yhteydessä Solisluunmurtumassa hartiaseutu on kivulias, eikä potilas kykene kivutta liikuttamaan yläraajaansa. Akuutti keskiosan murtuma (yleisin) aiheuttaa tyypillisen virheasennon, jossa lateraalinen fragmentti siirtyy yläraajan painon sekä pectoralis major- ja deltalihasten vetämänä alaspäin taakse. Mediaalinen murtuman osa siirtyy sternokleidomastoideus-lihaksen vetämänä ylöspäin ja saattaa varsinkin hoikalla potilaalla näkyä ihoa kohottavana luukappaleena. 6.23 Missä th-nikama sijaitsee Valitse yksi lanneranka rintaranka kaularanka Solution. Vastaus b Aikaisemmin oli tärppi, jossa kysyttiin Th7-lokaatiota ja silloin arvelin vaihtoehtojen olleen vaikeampia ja asetin silloin vastaukseksi “Th7 sijaitsee angulus inferior scapulaen tasolla”. Ehkä kysymys olikin ollut tämän kaltainen eli piti vain tietää selkärangan eli alueiden nikamalyhenteet. C1-7 = kaularanka, Th1-Th12 = rintaranka, L1-L5 = lanneranka 6.24 Patellaluksaatio, 1. luksaatio nuorella pojalla Ei vaihtoehtoja tai kysymyksenasettelua wikissä. Mahdollisesti kysymyksenä ollut, että onko aihetta operatiiviselle hoidolle. Primaarinen (ensimmäinen) polvilumpion sijoiltaanmeno voi tapahtua missä elämänvaiheessa tahansa, mutta tyypillisesti se tapahtuu nuorilla potilailla ja esiintyvyyden huippu sijoittuu noin 15 ikävuoden kohdalle. Patellaluksaatio on nuorilla yleisin ja aikuisilla toiseksi yleisin syy veripolvelle. Hoitona alkuvaiheessa on luksaation reponointi ja rtg-kontrolli. Primaariluksaatiossa magneettikuvaus on aiheellista tehdä viikon sisällä luksaatiosta. Mikäli Laurinin projektiossa tai MK:ssa todetaan merkittävä luurustomurtumakappale (irtokappale), tulee potilas lähettää sairaalaan leikkaushoidon arvioon. Myös silloin, kun lumpio on poikkeuksellisen instabiili (laaja pehmytkudosvamma) eikä pysy reposition jälkeen paikoillaan, tulee potilas lähettää sairaalaan. Sen sijaan, mikäli kuvantamistutkimuksissa ei todeta luurustomurtumaa, voidaan sekä primaarinen että toistuva (habituelli) patellaluksaatio hoitaa konservatiivisesti. Kons hoidossa potilaalle ohjataan lihasvoimaharjoitukset. Tavoitteena on nelipäisen reisilihaksen välitön aktivaatio ja jatkossa erityisesti vastus medialis -lihasta vahvistavat harjoitteet. Polven etenevä liikeharjoittelu sallitaan alusta lähtien kivun rajoissa, immobilisaatiosta ei ole osoitettu olevan hyötyä. Täysipainovaraus sallitaan välittömästi. Nivelpinnasta irronnut luurustokappale kiinnitetään paikoilleen liukenevilla sauvoilla tai pienillä ruuveilla. Lapsilla saattaa sijoiltaanmenon yhteydessä irrota pelkkää rustoa sisältävä kappale, jossa ei ole näkyvää luuta lainkaan. Tällaisenkin kappaleen kiinnittämistä suositellaan, koska lapsella paranemispotentiaali on hyvä ja kappaleessa usein on subkondraalilaminan soluja, jotka mahdollistavat kappaleen kiinnittymisen. Hyvin pienet luurustopalat voidaan poistaa nivelestä tähystysleikkauksen yhteydessä. Mikäli luksaatioon liittyy laaja mediaalipuolen pehmytkudosvamma eikä lumpio pysy paikoillaan, voi varhaisvaiheen MPFL-rekonstruktio olla aiheellinen. Toistuva luksaatiotaipumus intensiivisestä kuntoutuksesta huolimatta on aihe operatiiviselle hoidolle. Operatiivinen hoito keskittyy pääasiassa MPFL-rekonstruktioon ja rakenteellisten poikkeavuuksien korjaukseen. MPFL-rekonstruktioleikkaus tehdään useimmiten käyttäen hamstring-jännesiirrettä (gracilis- tai semitendinosus-jänne). Arviolta 50 % konservatiivisesti hoidetuista primaariluksaatioista päädytään myöhemmin hoitamaan kirurgisesti. Lyhyesti: primaariluksaatio nuorella pojalla -&gt; hoito ensisijaisesti konservatiivinen, jos ei murtumia tai merkittäviä rustovaurioita todeta. 6.25 Kaulanikamat - minkälainen fiksaatio Ei tarkempaa kysymyksenasettelua wikissä tai vaihtoehtoja. Kaularangan vammoissa ja murtumissa on pääasiassa kolme immobilisaatiokeinoa: kovat tukikaulurit, Halovest-tyyppiset liivit sekä stabiloiva kirurgia etu- tai takakautta Kirurginen hoito on viime vuosikymmeninä kehittynyt etenkin etukautta tehtävien deesien osalta, ja kokonaisuutena operatiivisen hoidon osuus on lisääntymässä - Ensisijainen vaihtoehto kaularangan luksaatioiden ja murtumien operatiivisessa stabiloinnissa on etukautta tehtävä luudutus 6.26 85v nainen, bajonettivirheasento Ei kysymyksenasettelua wikissä, mahdollisesti kysytty tarvitaanko operatiivista hoitoa. Ikääntyneillä potilailla ranteen lopullisen virheasennon ja ranteen kliinisen paranemisen (koetut oireet ja mitattu toimintakyky) välillä ei ole todettu selkeää yhteyttä. Heidän osaltaan tuleekin käyttää erityistä harkintaa, kun suunnitellaan virheasentoon luutuneen murtuman leikkaushoitoa asennon korjaamiseksi. Jos potilas olisi hieman nuorempi ja aktiivinen, niin kirurgista hoitoa voitaisiin harkita, jos ranteen toimintakyky on heikentynyt merkittävästi. Tämän ikäisellä naisella ei kuitenkaan enää lähdetä kovinkaan helposti miettimään operaatiota, vaikka todettaisiinkin bajonettivirheasento (dinner fork deformity) rannemurtuman lopputuloksena. 6.27 Mikä on mallet deformiteetti? Ei vaihtoehtoja, mutta tulisi osata vastata ilman vinkkejäkin. Solution. Vastaus DIP-nivelen ekstensorivamma Mallet-vamma tarkoittaa sormen ojentajajänteen repeytymistä kiinnityskohdastaan kärkijäsenen tyven dorsaalipuolelta joko sellaisenaan (mallet finger) tai pienen luupalan kanssa (mallet fracture) Vammamekanismi on ojennetun sormen kärjen äkillinen koukistumisen sormen kärkeen kohdistuneen suoran iskun seurauksena Koska ojennusvoima puuttuu, kärkijäsen jää koukistusasentoon ja sormi muistuttaa pientä pajavasaraa; tästä nimitys vasarasormi (mallet finger) 6.28 TK-osastolla potilas, jolla 10vrk sitten lonkka tekonivel, haava tihkuttaa - mitä teet? Ei vaihtoehtoja wikissä. Tekonivelleikkaus on aina infektioriskiherkkä toimenpide. Haavan vuotaminen 10vrk leikkauksesta on poikkeava löydös ja tulisi herätä epäily varhaisesta tekonivelinfektiosta. Vierasesineinfektioita ei tule jäädä seurailemaan tk:seen, vaan tulee nopeasti konsultoida leikkauksen tehnyttä yksikköä. 6.29 Altistaako bisfosfonaatit femur-murtumille? Ei vaihtoehtoja wikissä, koita ilman vinkkejä. Solution. Vastaus Kyllä, atyyppisen reisiluun murtuman riski koholla Osteoporoosin bisfosfonaattihoitoa (tai denosumabihoitoa) saavilla potilailla esiintyy subtrokanteerisia tai diafyysialueen lateraalisia reisiluun rasitusmurtumia; kutsutaan atyyppiseksi reisiluun murtumaksi. Näihin liittyy huomattava murtumariski, joten murtuman tunnistaminen on tärkeää. Murtuma näkyy röntgenkuvassa vain vähäisenä kortikaalisena kohoumana, ja magneettitutkimuksessakin hohkaluun turvotus on vähäisempää kuin tavallisen rasitusmurtuman aiheuttama turvotus Muutos on usein molemminpuolinen, joten molempien puolien kuvaus on aiheellinen 6.30 Atyyppinen reisiluun murtuma? Ei vaihtoehtoja wikissä, mutta tässä todennäköisesti haetaan samaa kuin yllä olevassa kysymyksessä. 6.31 Hematooma jalkapohjassa, rtg kuva Ei kysymyksenasettelua wikissä, mutta todennäköisesti ollut: Hematooma jalanpohjassa potilaalla trauman jälkeen, otetaanko rtg (tai sitten oli potilas, jolla oli hematooma jalanpohjassa ja rtg kuvasta piti tunnistaa vamma) Todennäköisesti haetaan tärkeää keskijalan vammaa eli Lisfrancin vammaa. Lisfrancin niveltason vamma voi olla vaikeaa tunnistaa, sillä rtg ja kliiniset löydökset voivat olla vähäisiä. Tärkeä statuslöydös kuitenkin voi olla aristus/mustelma jalkaterässä/jalkapohjassa. Jos epäily jää rtg:n jälkeenkin, niin tulee ottaa TT 6.32 Kipeä nilkka, turvotusta ja hematoomaa jalkapöydälle asti lateraalisesti - otetaanko jalkapöydän rtg Wikissä sanoitettu kysymys näin. Periaatteessa ei ole kysymyksenasettelun perusteella yksiselitteistä, otetaanko jalkapöydän rtg, mutta kyllä tässä tilanteessa voisi sen ottaa, koska lateraalinen hematooma viittaa mahdolliseen 5. metatarsaalin tyven murtumaan. Ei mene ihan Ottawan säännöstön mukaan, mutta käytännön työssä voisi kyllä ottaa. Nilkan röntgenkuvasta ei siis esimerkiksi voi todeta tarsometatarsaalialueen murtumaluksaatioita tai viidennen jalkapöytäluun proksimaalista murtumaa, joka syntyy usein nilkan vääntymisen seurauksena. 6.33 V metatarsaalin avulsiomurtuman hoito? Ei vaihtoehtoja wikissä, koita vastata ilman vinkkejä. Solution. Vastaus Konservatiivinen Elastinen sidos (soft cast) ja kantavaraus (päkiäponnistuksen rajoittaminen) 6 viikon ajan Jalan vääntövammassa, esimerkiksi nilkan inversionyrjähdyksessä, voivat jalkapohjan kalvojänteen lateraalinen osa ja peroneus brevis -jänne avulsoida viidennen jalkapöydänluun proksimaalipäähän murtuman Se on tavallisesti hyväasentoinen ja hoidetaan konservatiivisesti. Sen seurannassa suositellaan 1-2 viikon kohdalla otettavaa röntgenkuvausta asennon pysymisen varmistamiseksi. Yli 2mm dislokoituneet oper harkinta Älä sekoita tätä avulsiomurtumaa Jonesin murtumaan tai proksimaalisen diafyysin rasitusmurtumaan. Jonesin murtuma paranee huonosti ja vertailevien tutkimusten perusteella kirurgista murtumakiinnitystä suositellaan myös hyväasentoisissa Jonesin murtumissa, ellei vasta-aiheita, kuten iho-ongelmia, ole. Rasitusmurtuman hoito on rasituksen vähentäminen. 6.34 Isovarpaan seesamluumurtuman hoito? Ei vaihtoehtoja wikissä, tässä tärkeimmät aiheesta: Seesamluumurtumat ovat tyypillisiä rasitusmurtumia, mutta voivat syntyä myös akuutisti MTP1:n hyperdorsifleksiossa. Lähes jokaisessa tutkimuksessa suositellaan rasitusperäisissä seesamluun murtumissa alkuun immobilisaatiota. Tyypillisen protokollan mukaan seesamluun murtumaa hoidetaan 6 viikon immobilisaatiolla isovarvas tuettuna plantaarifleksioon. Immobilisaatio toteutetaan käyttäen jäykkää tukea, kävelykipsiä, soft castia tai siirrettävää kipsiä Immobilisaatiossa isovarpaan tulisi olla hieman plantaarifleksiossa tai vähintään neutraalissa asennossa. Eri lähteiden mukaan immobilisaatiojakso voi kestää 4-8 viikkoa Murtumaa hoidetaan immobilisaatiolla kunnes oireet vähenevät, jonka jälkeen pyritään keventämään isovarpaan rasitusta vähentämällä sen dorsaalifleksiota jäykällä kengällä ja/tai pohjallisella. Isovarpaan teippaaminen plantaarifleksioon voi myös helpottaa oireita Kirurgia tyypillisesti vasta, jos kons ei auta 3-12 kuukaudessa. Leikkaus määrittyy seesamluun kunnon mukaan, minkä perusteella osa tai molemmat seesamluista voidaan poistaa. Seesamluihin voidaan myös tehdä luusiirre tai joissain tapauksissa niistä voidaan poistaa pieniä osia. 6.35 Lisfrancin murtumaluksaatio Ei kysymyksenasettelua wikissä, tässä tärkeimmät aiheesta: Lisfrancin nivelentason muodostavat vaaja- ja kuutioluut (cuneiforme-luut ja cuboideum), jotka niveltyvät metatarsaaliluihin Lisfrancin niveltasossa cuneiforme medialen ja MT II (ja III) tyven välissä on ns. Lisfrancin ligamentti Lisfrancin vammassa ligamentin rikkoutuessa cuneiforme mediale ja metatarsaali 2 tyvi pääsevät erkaantumaan, jolloin myös MT1 ja MT2 erkanevat toisistaan Kliiniset ja kuvantamislöydökset ovat usein vähäisiä, ja hoitamattomana vammat voivat aiheuttaa jalan biomekaniikan häiriön ja nivelrikon. Kliiniset löydökset monesti rajoittuvat palpaatioarkuuteen ja jalkapohjan mustelmaan Vammamekanismina on suoran iskun lisäksi joko aksiaalisuunnan voima, joka kohdistuu plantaarifleksiossa olevaan jalkaan (esim. putoaminen), tai etummaiseen jalkaan kohdistuva abduktio silloin kun takimmainen jalka on fiksoituneessa asennossa. Jälkimmäinen vammamekanismi tapahtuu esimerkiksi silloin, jos ratsastaessa jää jalastaan roikkumaan jalustimen varaan Jos epäily vammasta jää, niin TT kannattaa ottaa (rtg ei sulje vammaa pois) Vaatii usein kirurgisen hoidon,. Jos niveltaso kongruentti ja stabiili, niin kons hoito mahdollinen (6vk kipsisaapas/ortoosi ja varaus kivun mukaan) 6.36 Pohjeluu - sääriluu murtumat Esiintyykö yksin/yhdessä ja millainen vammaenergia Solution. Vastaus Yleensä yhdessä ja silloin usein korkeaenerginen vamma Pelkkä fibula voi murtua matalaenergisessä nilkan nyrjähdyksessä (esim. Maisonneuven murtuma). Pelkkä tibian murtuma on aika harvinainen; yleensä se murtuu fibulan kanssa korkeaenergisesti (yleensä epäsuorasti säären kiertovääntövammana esim. urheilijoilla. Voi myös murtua suoran väkivallan kautta esim. liikenneonnettomuudessa). 6.37 Murtuman luutumiseen vaikuttavat tekijät Ainoa vaihtoehto/kysymyksenasettelu wikissä on tämä “Hidastaako murtumahematooman evakuointi luutumista?” Solution. Vastaus Vastaus on kyllä. Murtumahematooman syntyminen on tärkeä osa luunmurtuman paranemisprosessia, ja siihen liittyy verihiutaleiden aggregoituminen murtuma-alueelle. Ne tuottavat osaltaan mitogeenisiä tekijöitä endoteeli- ja mesenkyymisoluille. Murtumahematoomalla on oma fysiologinen tehtävänsä. Sen poistaminen hidastaa luunmurtuman paranemista. Tämä on yksi syy, miksi pitkien luiden ydinnaulaus pyritään suorittamaan suljetusti ilman murtumakohdan avausta. Vastaavaa leikkaustekniikkaa (epäsuora murtuman reduktio ja perkutaaninen mini-invasiivinen levykiinnitys) on kehitetty myös pitkien luiden levyfiksaatioon ja se soveltuu osalle potilaista. Muita hidastavia tekijöitä ovat infektiot, pehmytkudosvauriot, avomurtumat, korkea ikä, tupakointi, diabetes… 6.38 Avaskulaarinekroosi Ei kysymyksenasettelua tai vaihtoehtoja wikissä, tässä tärkeimmät aiheesta: Avaskularinen nekroosi (AVN) eli osteonekroosi johtuu luun ja sen ytimen infarktista. Yleisin sijainti tälle on reisiluun pää, ja taustalla on useimmiten a. circumflexa medialiksen insuffisienssi. Femoraliksen kaulan murtumissa suositaan osittain tästä syystä tekonivelleikkauksia (nuorilla ja hyväluisilla aikainen interni fiksaatio voi olla mahdollinen). Collummurtumista subkapitaalisella on korkein riski AVN:lle (basaalisilla matalin) ja riski nousee dislokaation pahentuessa. Avaskulaarista nekroosia epäiltäessä verenkierron arviointiin käytetään perfuusio-MRI -tutkimusta Muita tyyppipaikkoja avaskulaariselle nekroosille ovat polvi, olkapää ja talus. Myös ranne (erityisesti veneluu), leuka ja jalka. 6.39 Yläraajan kierteinen murtuma ja poikkimurtuma luutumisajat? Ei vaihtoehtoja wikissä, koita vastata ilman vinkkejä Solution. Vastaus Kierteinen = 6vk, poikki = 12vk Alaraajan murtumissa 2x yläraajan 6.40 Missä vaiheessa ajatellaan, että on consolidatio tarda kyseessä? Ei vaihtoehtoja wikissä, koita vastata ilman vinkkejä Solution. Vastaus 12vk Luutuminen katsotaan hidastuneeksi (delayed union, consolidatio tarda), jos 12 viikon kohdalla ei ole todettavissa kliinisiä ja radiologisia merkkejä luutumisen käynnistymisestä. Kliinisesti murtumassa todetaan tällöin hetkumista ja kipua, vaikka aikataulun mukaan sen pitäisi olla lujittunut. Murtuma katsotaan luutumattomaksi (non-union), jos murtuman paraneminen ei täytä kliinisiä ja radiologisia luutumisen kriteereitä 6‒12 kuukauden kohdalla eikä paranemisessa ole tapahtunut merkittävää edistymistä seurannan aikana. Kun murtuma on luutumaton, murtumakohta hetkuu huomattavasti keskimääräisen paranemisajan jälkeen. Murtumassa on tällöin vain fibroottinen liitos. 6.41 Pikkurillin murtuma halutaan kipsata safe-asentoon, mitkä sormet kipsiin? Ei vaihtoehtoja wikissä, koita vastata ilman vinkkejä Solution. Vastaus Pikkurilli ja nimetön Sormen keski- ja tyvifalangien murtumissa reposition jälkeen murtunut ja viereinen sormi immobilisoidaan käsi suoja-asennossa (safe-asento = sormien IP-nivelet ekstensiossa ja MP-nivelet 70 asteen fleksiossa) kyynärvarresta sormienkärkiin ulottuvalla volaarisella tai joskus jopa molemminpuolisella hyvin muotoillulla kipsilastalla tyvifalangissa 4 viikon ja keskifalangissa 4-6 viikon ajan 6.42 Quadriceps-jännerepeämä Ei vaihtoehtoja wikissä, tässä tärkeimmät aiheesta: Tärkein polven alueen jännevamma on nelipäisen reisilihaksen (m. quadriceps femoris) jänteen repeämä; n- 2-3x yleisempiä kuin patellajänteen repeämät Nelipäisen reisilihaksen jänteen repeämiä todetaan yleensä yli 45-vuotiailla, lumpiojänteen repeämiä alle 45-vuotiailla potilailla Repeämä sijaitsee tyypillisesti lähellä polvilumpion yläreunaa. Aiheuttaja on yleensä pieni vammaenergia liukastumisen tai portaissa kaatumisen yhteydessä; voi myös tapahtua mm. kehonrakentajilla painavan kyykyn yhteydessä (varsinkin jos ei ole naturelli). Mekanismina siis nelipäisen reisilihaksen eksentrinen supistuminen polven ollessa koukistettuna (vrt. patellajänteen repeämä, joka yleensä suora vamma) Rtg:ssa voidaan todeta patella baja (patella hieman matala) tai normaalikorkuinen patella (vrt. patellajänteen repeämä, jossa patella alta eli korkea patella, kun ehjä qceps vetää sitä ylöspäin) Täydellisissä repeämissä polven ojennus ei onnistu (ekstensoriaparaatti rikki). Polvilumpion yläpuolella jänteessä palpoituu usein selvä kuoppa. Yleensä kliininen tutkiminen riittää diagnoosiksi. Hoito on ensisijaisesti operatiivinen; suturoidaan jänne takaisin patellaan. 6.43 Hamstringruptuura Valitse yksi: polven vastustettu koukistusvoima heikko keski-ikä 70v, vammamekanismi lonkan hyperektensio joku (ei wikissä) Solution. Vastaus a a: Hamstringsit osallistuvat lonkan ekstensioon ja polven koukistukseen. b: Keski-ikä potilaalle on keski-ikä (ei ihan 70v) c: vammamekanismi lonkan hyperfleksio (liukastuminen spagaattiin tyypillisesti) 6.44 Olkanivelluksaatio, rtg-kuva - mikä murtuma? Ei esimerkkikuvaa, mutta toisista tärpeistä voi päätellä mitä on ollut kuvassa. Nimeä kuvan murtuma. Solution. Vastaus Luinen Bankart Olkanivelen anteriorisessa luksaatiossa voi tapahtua olkanivelen etualaosan rustoisen renkaan (labrum) repeämä (bankart lesion), jonka yhteydessä voi irrota myös etureunan luukappale (bony bankart). 6.45 Olkanivelluksaatio, rtg-kuva - mikä murtuma? Ei esimerkkikuvaa, mutta toisista tärpeistä voi päätellä mitä on ollut kuvassa. Nimeä kuvan murtuma. Solution. Vastaus Hill-Sachsin leesio Hill-Sachsin vaurio tarkoittaa olkanivelen anteriorisen luksaation takia tapahtuvaa posterolateraalisen humeruksen pään kompressiomurtumaa. Tapahtuu usein Bankartin leesion kanssa 6.46 Miten tutkit etusormen rystynivelen sivunivelsidevamman? Ei vaihtoehtoja wikissä, mutta pitäisi osata vastata ilman vinkkejäkin. Solution. Vastaus Rystynivel täydessä fleksiossa MP-nivelten fleksio auttaa jäykistämään MP-nivelen ja auttaa lateraalistabiliteetin tutkimista (suorana heiluvat sivuille muutenkin) PIP- ja DIP-nivelien kollateraaliligamenttien testauksessa ei tarvitse miettiä onko MP-nivel fleksiossa Peukalon MP-nivelen kollateraalistabiliteetti kannattaa testaa lievemmässä fleksiossa (ehkä n. 30 astetta), kun taas muiden 90 asteen fleksiossa Kollateraaliligamentteja on ulnaarisella ja radiaalisella puolella -&gt; vääntämällä toiseen suuntaan testaan toisen puolen kollateraaliligamentin (esim. radiaalisella väännöllä testaat ulnaarisen kollateraalin) 6.47 Ranteen veneluun murtuma? Ei vaihtoehtoja, mutta wikissä epäillyn vastauksen perusteella kysymys tässä nyt voisi olla, että minkä ikäisillä ja sukupuolisilla veneluun murtuma tyypillisimmin ilmenee? Solution. Vastaus Nuorilla miehillä Tyypillisesti vammamekanismina on kovaenergiainen kaatuminen ojennetun käden varaan tai suora isku. Tapahtuu kontaktilajeissa tai kollisio-onnettomuuksissa. Usein distaalisen radiusmurtuman yhteydessä. 6.48 Miten tutkit keskisormen pinnallisen fleksorin toiminnan? Ei vaihtoehtoja wikissä, mutta tulisi osata vastata ilman vinkkejäkin. Solution. Vastaus Fiksoi muut sormet pöytään ja pyydä potilasta fleksoimaan keskisormea FDP kiinnittyy kärkijäseneen, FDS keskijäseneen FDP osallistuu epäsuorasti PIP:n fleksioon, joten sen toiminta tulee estää, kun halutaan testata FDS Syvä koukistaja testataan näin: Fiksoi proksimaalinen ja keskimmäinen falanksi pöytään ja pyydä potilasta fleksoimaan kärkijäsentä. 6.49 Mikä murtuma? Ei esimerkkikuvaa, mutta tässä epäiltyyn vastaukseen sopiva kuva. Solution. Vastaus Caput radiin murtuma Kyseessä on dislokoitumaton radiuksen pään murtuma (eli siis Mason I-luokan murtuma; ei tarvitse osata) 6.50 Mikä murtuma? Ei esimerkkikuvaa, mutta tässä epäiltyyn vastaukseen sopiva kuva. Solution. Vastaus Trimalleolaarimurtuma ja syndesmoosivammma 6.51 Lantiorenkaan murtuman luokittelu Ei kysymyksenasettelua wikissä, mahdollisesti kyseessä rtg-kuvasta luokittelu. Tunnista kuvasta lantionrenkaan murtuma ja luokittele se AO/OTA-luokituksen mukaan. Solution. Vastaus Open book -murtuma (AO/OTA B3) Kyseessä on lantion instabiili murtuma, jossa lantio muistuttaa avointa kirjaa. Symfyysi on revennyt ja takaosat ovat pettäneet. Symfyysiraon leviäminen on merkki symfyysin repeämästä, jolloin joko toinen tai molemmat lantiopuoliskot ovat instabiileja ulkokiertoon. Täydellisen symfyysirepeämän ensisijainen hoito on leikkaus. 6.52 Traumahälytyksenä potilas (korkeaenerginen trauma), tutkit ja epäilet selkärankavammaa, mitä teet? Ei vaihtoehtoja, mutta otat TT (trauma TT) ja jos ei ole vielä sitä asetettu niin kauluri. 6.53 Avomurtuma tyyppi III, miten hoidat? Avomurtumat tarkastetaan steriilein hansikkain ja pestään keittosuolalla. Selvät virheasennot voidaan yrittää korjata. Haavat peitetään steriilein taitoksin. Muuten hoito kuuluu operatiiviseen hoitoon. Haavaan tehdään kirurginen puhdistus ja nähdään tarkemmin pehmytkudosvaurioiden laajuus ja niiden vaikeus. Murtuma usein fiksoidaan samassa yhteydessä kuin haava suljetaan. 6.54 Potilas astunut kuoppaan, jalka turvonnut ja jalanpohjassa hematooma, mitä teet? Ei vaihtoehtoja, mutta: Herättää epäilyn Lisfrancin vammasta. Lisfrancin niveltason vamma voi olla vaikeaa tunnistaa, sillä rtg ja kliiniset löydökset voivat olla vähäisiä. Tärkeä statuslöydös kuitenkin voi olla aristus/mustelma jalkaterässä/jalkapohjassa. Rtg tai jopa suoraan TT (Ainakin rtg:n jälkeen, jos se ei tuota diagnoosia. Rtg on usein ei-diagnostinen Lisfrancin vammalle ja TT kannattaa tehdä, jos epäily jää. TT tarvitaan myös mahdollisen operatiivisen hoidon suunnitteluun). 6.55 Koukistajajänteen leikkaus, kuinka pitkäksi aikaa immobilisoit sormen? Ei vaihtoehtoja wikissä, koita vastata ilman vinkkejä. Solution. Vastaus Sormi mobilisoidaan nopeasti 2-5vrk kuluessa suojalastan avulla Joissain ohjeissa jopa 1-2vrk korjauksen jälkeen. Suoranaista kunnon immobilisaatiota ei siis harrasteta. Kontrolloitu mobilisaatio on välttämätöntä, koska tehty jännesauma ei kestä vapaata mobilisaatiota Kontrolloitu mobilisaatio edellyttää ohjeiden noudattamista, joten alle 5-vuotiailla ja ko-operoimattomilla potilailla on käytettävä kipsi-immobilisaatiota. Sormen vapaa kuormittamaton mobilisaatio sallitaan 6 viikon kuluttua (lastahoito päättyy) ja kuormitus 8-12 viikon kuluttua korjauksesta. Vrt. ojentajajännekorjauksiin, joissa sormi immobilisoidaan leikkauksen jälkeen 2-5 viikon ajaksi 6.56 Säärimurtumille tyypillistä? Ei selkeää kysymyksenasettelua wikissä, mutta listattu aiheita tällä tavalla: “vammamekanismi, miten hoidetaan aikuisilla, vaikuttaako pehmytkudoksen kunto murtuman hoitoon jne.” Vammamekanismi = Säärimurtumat voidaan jakaa trauman energiasisällön mukaan pieni- ja suurienergisiin, ja edelleen väkivallan luonteen mukaan epäsuoran ja suoran väkivallan aiheuttamiin. Tavallisimmin säärimurtuma syntyy epäsuoralla vammamekanismilla säären kiertovääntövamman seurauksena. Tällöin sääriluun distaalikolmanneksen raja-alueella todetaan tyypillinen viisto ja kierteinen murtuma. Pohjeluu murtuu eri tasolta. Suora väkivalta saa aikaan poikkimurtumia, joiden pirstaleisuus korreloi vammaenergiaan Miten hoidetaan aikuisilla = Käytännössä aina operatiivisesti (joskus harvoin aikuisillakin dislokoitumattomat ja stabiilit kons mutta yleensä oper aina aikuisilla; lapsilla voi käyttää enemmän kons hyväasentoisten hoidossa). Ensisijainen leikkausmenetelmä on salpaydinnaulaus. Lähellä polvi- tai nilkkaniveltä sijaitsevien säärimurtumien kiinnityksessä voidaan käyttää lukkolevytystä. Lopullinen murtumahoito pyritään toteuttamaan viivytyksettä, koska murtuman varhainen kiinnitys vähentää kipua ja vuotoa sekä pienentää komplikaatioriskiä. Vaikuttaako pehmytkudoksen kunto murtuman hoitoon = Kyllä. Jos haava on syntynyt terävän luusärmän pistämänä sisältä käsin tai ulkoisen tekijän aiheuttamana (tyyppi I ja II -avomurtumat), murtuma voidaan useimmiten hoitaa kuten umpimurtuma. Sen sijaan suurienergisen suoran väkivallan aiheuttamissa tyyppi III -avomurtumissa pehmytkudosvauriot vaativat päivystyksellistä hoitoa. Potilas otetaan leikkaussaliin, jossa tehdään haava-alueen kirurginen puhdistus ja murtuma stabiloidaan joko ulkoisella kiinnityslaitteella tai salpaydinnaulauksella. Vaikeiden avomurtumien hoito on keskitetty sairaaloihin, joissa sekä ortopedi-traumatologi että plastiikkakirurgi ovat ympärivuorokautisesti paikalla. Osa vaikeistakin avomurtumista voidaan hoitaa ydinnaulauksella ja pehmytkudosrekonstruktiolla heti varhaisvaiheessa. Useimmiten pehmytkudosrekonstruktio tehdään kuitenkin toisessa vaiheessa, ensimmäisten 2-5 vuorokauden kuluessa. Optimaalisen kiinnitysmenetelmän valinta ei aina ole helppo. Pehmytkudospuutosten korjauksissa käytetään aikaisempaa enemmän paikallisia kielekkeitä, mutta laajemmissa kudospuutoksissa mikrovaskulaarisia lihaskielekkeitä. Luupuutokset murtumapintojen välissä ja vaikeat murskavammat vaativat monivaiheisia rekonstruktioleikkauksia ortopedin ja plastiikkakirurgin yhteistyönä. 6.57 Potilas kaatunut olkapään päälle, kipeä eikä voi liikuttaa. Mitä teet? Ei vaihtoehtoja wikissä, mutta vastaus on todnäk kuvaat + reponoit + kantoside (jos proksimaalinen humerusmurtuma ja päädytään kons hoitoon, niin mitella 3vk, pendelit ensimmäisellä viikolla ja aktiiviset liikkeet 3-5 viikon jälkeen) 6.58 Potilas lyönyt varpaat kynnykseen. Pikkuvarvas sojottaa sivulle, isovarvas on turvonnut ja aristaa. Röntgen mennyt kiinni. Mitä teet? Valitse yksi johtopuudutus + vedät pikkuvarpaan linjaan + teippaat viereiseen teippaat molemmat kipeät viereisiin suoristuksen jälkeen huomenna rtg vai joku Solution. Vastaus b Huomenna kyllä otetaan rtg, mutta se ei riitä. Pikkuvarvas erityisesti tarvitsee reposition, mutta isovarpaan teippausta ei ehkä kannata unohtaa. A on ehkä selkeimmin oikein, koska siinä selitetään johtopuudutus, mutta kyllä isovarvaskin voi olla murtunut ja tuki ei olisi pahasta. 6.59 Lantiosta väittämiä, mikä oikein: Valitse yksi Täydellinen symfyysirepeämä hoidetaan leikkauksella Suoliharjanteen avulsiot leikataan, koska rectus femoris vetää murtumafragmentin distaalisuuntaan Kaks muuta (ei wikissä) Solution. Vastaus a b: Lantion avulsiomurtumat hoidetaan useimmiten konservatiivisesti. Merkittävästi dislokoituneet suoliluusiiven reunamurtumat on perusteltua hoitaa levyttämällä, koska tensor fascia latae – ja sartorius-lihasten vetovaikutuksesta murtumakappale siirtyy herkästi virheasentoon distaalisuuntaan, joka hidastaa luutumista ja voi johtaa murtuman luutumattomuuteen. Lisäksi cutaneus femoris lateralis -hermo voi herkästi vaurioitua venytyksen pohjalta ja aiheuttaa hankalan kiputilan. a: Täydellinen symfyysirepeämä hoidetaan tyypillisesti levytyksellä (symfyysilevy). Levytyksen jälkeen voidaan sallia varaus molempiin alaraajoihin kivun rajoissa. Symfyysiraon leviäminen on merkki symfyysin repeämästä, jolloin joko toinen tai molemmat lantiopuoliskot ovat instabiileja ulkokiertoon. Lantion natiivikuvasta ei voida päätellä symfyysin dislokaatioastetta (diastaasia) vammahetkellä. Mahdollinen liitännäisvamma on suoran vatsalihaksen (m. rectus abdominis) irtauma yläramuksen pinnasta. Leikkauksen yhteydessä lihas kiinnitetään paikoilleen. 6.60 Mikä seuraavista ei ole merkki huononevasta neurologiasta: Valitse yksi Ummetus Virtsaumpi Sietämätön kipu joku neljäs (ei wikissä) Solution. Vastaus d Kaikki näistä sinänsä voivat olla merkki “huononevasta neurologiasta”, koska tämä termi on niin laaja; ehkä tärpin kirjoittaja on muistanut kysymyksen väärin. Ehkä jos neljäs olisi esim. ajaraajahalvaus tai ulosteinkontinenssi, niin sitten ehkä ummetus olisi näistä vähiten termiin sopiva. 6.61 Mikä seuraavista ei ole cauda oire? Valitse yksi Virtsaumpi Ulosteen valuminen genitaalialueen herkkyys joku neljäs Solution. Vastaus c Genitaalialueen tunnottomuus on tyypillisempää cauda equina -oireyhtymälle (virtsaumpi, anaalisfinktertonuksen menetys, ratsupaikka-anestesia) 6.62 Sormivamma, mutta sormi kiinni ihokielekkeellä. Mitä teet. Irrota sormi ja pakkaa se oikeaoppisesti potilaan mukaan sairaalaan Älä irrota ja lähetä potilas sormi lastattuna sairaalaan Solution. Vastaus b Älä koskaan irrota ruumiinosaa pakkaamista varten. Jos vamma on sellainen, että jäsenellä on vielä kudosyhteys muuhun elimistöön, ei tätä yhteyttä pidä katkaista, koska usein on kyseessä tärkeä hermo. Tällöin vammautunut jäsen kääritään steriileihin natriumkloriditaitoksiin ja lastoitetaan mahdollisimman anatomiseen asentoon. 6.63 Aitiopainesyndrooma! Ei kysymyksenasettelua wikissä, tässä tärkeimmät aiheesta: Lihasaitio-oireyhtymässä (aitiopaineoireyhtymä) kohonnut kudospaine faskian rajoittamassa lihasaitiossa ylittää perfuusiopaineen, mikä johtaa laskimoiden ulosvirtausobstruktioon ja arteriolien kollapsiin. Johtaa anoksiaan, joka voi johtaa jo alle kuudessa tunnissa pysyvään kudosvaurioon tai -kuolioon. Taustalla voi esim. olla luunmurtuma, joka johtaa turvotukseen lihasaitioissa Arviolta 40% kaikista aitiopaineoireyhtymistä kehittyy säärimurtuman seurauksena. Muita paikkoja on mm. käsivarsi ja reisi. Tunnistamisessa auttaa kliinisten oireiden ns. kuuden P:n sääntö (muutenkin alaraajaiskemiassa sama); Pallor, Pain out of proportion, Paresthesias, Pulselessness, Poikilothermia (can’t regulate body temp), Paralysis (late finding); voisi myös lisätä Pinkeyden tähän aitiopainesyndrooman yhteydessä (pinkeä iho korkean paineen takia) Aitiopaineoireyhtymässä tärkeintä on sen aikainen havaitseminen ja hoitona faskiotomia eli kirurginen vaurioituneiden lihasaitioiden avaaminen viillolla 6.64 Epäilet kolaripotilaalla selän vauriota. Mikä kuvannus? Valitse yksi MRI, koska ei säteilyaltistusta TT, koska se näyttää luut ja verisuonet Pyydät radiologia ottamaan FAST UÄ, muuta ei tarvita Rtg, jossa ei murtumia. Lisätutkimuksia ei siis tarvita Solution. Vastaus b Korkeaenerginen traumapotilas ja varsinkin rankavammaepäily -&gt; TT a: Tehdään, kun epäillään selkäydinvammaa c: FAST UÄ (keuhkot, vatsa, perikardium, rakon ympärys veren varalta) kylläkin tehdään, mutta se ei ole riittävä d: Rtg ei riitä poissulkemaan kaikkia vaurioita 6.65 Tibiamurtuma Valitse yksi Proksimaaliseen tibiamurtumaan liittyy usein polven nivelsidevamma Hoitona saapaskipsi Kaks muuta (ei wikissä) Solution. Vastaus a a: Tibian kondyylimurtumat usein ligamenttivaurioiden kanssa. Esim. varussuuntaisella vääntömekanismilla syntyviin mediaalikondyylin murtumiin voi liittyä lateraalisen kollateraaliligamentin (LCL) vaurio. Ristisidevammat ja ristisiteiden avulsiovammat ovat myös mahdollisia kondyylimurtumien yhteydessä. Lateraalikondyylin murtumiin liittyy usein lateraalisen nivelkierukan repeämä. Samoin tibial plateau murtumissa ligamenttivauriot tyypillisiä. b: Useimmiten tibian murtumat hoidetaan operatiivisesti. Mikäli nivelpinnalla on selvä pykälä/painumaa tai polvi on instabiili, vamma on hoidettava operatiivisesti. Mediaalikondyylin käsittävät murtumat ovat luonteeltaan instabiileja ja hyväasentoisetkin murtumat helposti dislokoituvat seurannassa. Näiden, kuten myös molemmat kondyylit käsittävien bikondylaarimurtumien, hoito on yleensä operatiivinen. Leikkausmenetelmä on yleensä levytys. Jos hoidetaan kons (mikäli murtuma käsittää vain lateraalikondyylin, murtuma on hyväasentoinen (nivelpinnalla alle 3 mm painumaa) ja polvi on suorana testattuna stabiili, voidaan murtuma hoitaa konservatiivisesti), niin yleensä immobilisaationa saranaortoosi. 6.66 Fibulamurtuma Valitse yksi Voidaan aikuisella hoitaa usein kipsillä Proksimaalisen fibulamurtuman hoitovalintaan riittää rtg-kuva Kaks muuta (ei wikissä) Solution. Vastaus a a: Pohjeluun murtuma ilman muita liitännäisvammoja on harvinainen, suoran iskun aiheuttama vamma. Yksittäisen pohjeluun vamman hoito on konservatiivinen. Kivun ja turvotuksen hoidoksi määrätään kipulääkitys, ja raajaan voidaan asettaa elastinen sidos jalkaterästä polven tasolle 2‒3 viikon ajaksi. Sidos ei saa olla kiristävä. Laskimotukoksen ehkäisy tulee varmistaa potilaskohtaisesti. Varaus raajaan voidaan sallia heti. b: Jos todetaan proksimaalinen fibulamurtuma yläsäären rtg-kuvassa, niin tulee myös ottaa nilkan rtg, koska usein tässä on kyseessä ns. Maisonneuven murtuma eli instabiili mediaalinen nilkkavamma proksimaalisen fibulamurtuman yhteydessä (korkea Weber C siis kyseessä) 6.67 Potilaalla AKP ja patellan kipu, mikä väittämistä totta Ei väittämiä wikissä, mutta tässä AKP:stä pari faktaa: Anterior knee pain -termillä (AKP) tarkoitetaan polven etuosan kipua. AKP voidaan luokitella retro- tai peripatellaariseksi kivuksi, joka on kestänyt yli kolme kuukautta ilman nivelen sisäistä patologiaa AKP on yleinen vaiva urheilussa, ja suurin osa fysioterapiakäyntejä aiheuttavista tuki- ja liikuntaelin vaivoista johtuukin siitä. AKP:tä on aiemmin kutsuttu juoksijan polveksi. Nuorilla aikuisilla ja kasvuikäisillä AKP on yleisin polvivaivoja aiheuttava syy hoitoon hakeutumiselle. AKP:tä esiintyy enemmän nais- kuin miespuolisilla AKP:lle ominaisia oireita ovat ontuminen sekä polven kipu juostessa, hyppiessä, rappusia kävellessä ja pitkään istuessa polvet koukussa Diagnostiikka vaikeaa, mutta yksi testi on Clarken testi eli patellar grind test. Otetaan patella etusormen ja peukalon väliin ja hieman painetaan patellaa alaspäin potilaan maatessa ja polven ollessa ekstensiossa. Pyydetään potilasta jännittämään quadricepsit -&gt; patella liikkuu superiorisesti. Positiivinen löydös on kipu kontraktiossa. AKP:tä voidaan hoitaa suurimmalla osalla potilaista konservatiivisesti (kuntoutusharjoittelu ja kipulääkkeet). 6.68 Mikä vaihtoehdoista ei hidasta murtuman paranemista Valitse yksi kortisonilääkitys murtumaa ei immobilisoida tarpeeksi varfariini avomurtuma (wikissä: ehkä?-merkintä, joten vaihtoehto voi olla erilainen oikeasti) Solution. Vastaus c a: Pitkäaikainen glukokortikoidilääkitys heikentää osteoblastien toimintaa ja hidastaa luutumista b: Liiallinen liike → luutuminen häiriintyy (usein hypertrofinen nonunion, joka johtuu heikosta immobilisaatiosta -&gt; luun päät liikkuvat runsaasti -&gt; stimuloi kallusta mutta estää luutumisen) c: Varfariini = antikoagulantti → lisää verenvuotoriskiä mutta ei merkittävästi estä murtuman luutumista d: avomurtuma = merkittävä pehmytkudosvaurio → luutuminen hidastuu (myös korkea infektioriski ja infektio hidastaa luutumista) 6.69 Vasemman käden nimettömässä koukistajajännevamma, joka leikataan. Potilasammatiltaan hitsari tms. Paljonko sairaslomaa? Valitse yksi 3 kk 6 kk 2 vk 1 vk Solution. Vastaus a Koukistajajännekorjaus palaa täyteen vahvuuteensa n. 3 kk kuluessa. Hitsari tarvitsee toimivat sormet, joten 3kk on sopiva sairasloman määrä. Sormi kuitenkin mobilisoidaan jo aikaisessa vaiheessa (1-5vrk) suojalastan avulla. Harjoitukset aloitetaan kevyinä, kuormittamattomina passiivisina ja aktiivisina fleksioliikkeinä valitun ohjelman mukaisesti. Harjoitusten oikea suorittaminen on tarkistettava ennen potilaan kotiuttamista. Potilas käy polikliinisissä mobilisaatiokontrolleissa vähintään 2 viikon välein, ja aktiivisten liikeharjoitusten määrää lisätään asteittain. Sormen vapaa kuormittamaton mobilisaatio sallitaan 6 viikon kuluttua ja kuormitus 8-12 viikon kuluttua korjauksesta. 6.70 Mikä on lukkopolvi? Ei vaihtoehtoja wikissä. Tässä tärkeimmät aiheesta: Lukkopolvi = Mekaanisen esteen aiheuttama polven ojennusvajaus Taustalla yleensä kierukan luksoitunut sankarepeämä (kassinkahvarepeämä). Molemmista päistään kiinni oleva kierukan sankaosa siirtyy tyypillisesti polvinivelen etuosaan keskelle ja aiheuttaa mekaanisen loppuojennusvajauden Jos lukkopolvitilanne ei laukea, polven kiireellinen tähystysleikkaus on aiheellinen. Tämä ei tosin ole yöaikaista leikkausta vaativa tila, joten se voi odottaa aamuun. Polven lievän ojennusvajauden voi aiheuttaa myös katkennut eturistiside, jos sen katkenneet päät kääntyvät eteen nivelrakoon 6.71 Kierukan leikkausindikaatiot Ei vaihtoehtoja wikissä, mutta tässä yleisimpiä indikaatioita: Akuutti traumaperäinen vamma: Jos nuorella ihmisellä on vammamekanismilla syntynyt kierukkarepeämä ja selvä invalidisoiva mekaaninen lukko-oire, pyritään korjaamaan leikkauksella 1–2 viikossa. Jos degeneratiivinen vamma vaikeaoireinen kons hoidosta riippumatta. Muuten degeneratiiviset repeämät hoidetaan ensisijaisesti konservatiivisesti. Artroosipolvessa lukko-oire helpottaa ajan kanssa, joten pidempi seuranta on perusteltu, vaikka polvi olisikin lukko-oireinen. "],["calidus.html", "Kappale 7 2025 (Calidus) 7.1 Minkä rakenteiden välillä AC-nivel? 7.2 Sormi lähtenyt irti. Laitat keittosuolataitoksiin ja kahteen muovipussiin. Mihin laitat pussin? 7.3 Milloin pysyvän vamman haittaluokitus voidaan tehdä vakuutusta varten (tai jotain sinne päin) 7.4 Sormi lähtenyt ihoriekaletta lukuun ottamatta irti sirkkelillä. Mitä teet? 7.5 Subscapularista voidaan testata 7.6 Gustilo-Andersonin luokka 3A, mikä pitää paikkansa? 7.7 Potilaalla nilkan inversio. Ei pysty varaamaan jalalleen. Lateraalimalleoli ja siitä koko matkan varpaisiin asti aristaa. Nilkan röntgenkuvassa ei murtumaa. Mitä teet? 7.8 Hamstring 7.9 Lonkkamurtumista paljon kysymyksiä (en muista mitkä vaihtoehdot mihinki) 7.10 Lantiorenkaan murtuma 7.11 Septinen nivelneste, mitä löydöksiä 7.12 Trokanteerinen lonkkamurtuma", " Kappale 7 2025 (Calidus) Tässä vain nyt aikaisimmat docxiin laitetut tärpit. 7.1 Minkä rakenteiden välillä AC-nivel? Ei vaihtoehtoja, mutta tulisi osata vastata ilmankin Solution. Vastaus acromionin ja solisluun acromion on suomeksi olkalisäke 7.2 Sormi lähtenyt irti. Laitat keittosuolataitoksiin ja kahteen muovipussiin. Mihin laitat pussin? Valitse yksi Jää Jäävesi Kahden kylmäpakkauksen väliin Huoneenlämpöiseen veteen Solution. Vastaus b Itse kudoksen ei siis tule olla kontaktissa jään kanssa, eikä jääpussien välissä, koska kudos ei saa jäätyä. 7.3 Milloin pysyvän vamman haittaluokitus voidaan tehdä vakuutusta varten (tai jotain sinne päin) Valise yksi 2 vuoden kuluttua 2 kuukauden kuluttua 2 viikon kuluttua 2 päivän kuluttua Solution. Vastaus a Käden vammoissa lopullinen hoitotulos on arvioitavissa keskimäärin noin vuoden kuluttua vammautumisesta tai viimeisestä toimenpiteestä. Korkeissa hermovammoissa aika on noin kaksi vuotta. 7.4 Sormi lähtenyt ihoriekaletta lukuun ottamatta irti sirkkelillä. Mitä teet? Valitse toinen Lastoitan anatomiseen asentoon ja lähetän ESH Irrotan kokonaan ja laitan suolaliuostaitokset, muovipussit ja jäähän Solution. Vastaus a Älä koskaan irrota raajan osaa pakkaamista varten. Kannattelevassa osassa voi olla tärkeä hermo. 7.5 Subscapularista voidaan testata Valitse toinen: Pyytämällä potilasta painamaan kämmentä vatsaa vasten Ulkokierto tms. Solution. Vastaus a Belly press testi. Testaa sisärotaatiota ja subscapularis on ainoa sisärotaattori cuff-lihaksista. Toinen ehkä yleisemmin käytetty testi on lift off-testi, jossa potilas laittaa kätensä selän puolelle ja pyydetään työntämään se poispäin selästä. b: Subscapularis on sisäkiertäjä. Ulkokierto testaa infraspinatusta ja teres minoria. 7.6 Gustilo-Andersonin luokka 3A, mikä pitää paikkansa? Valitse yksi Tarvitaan verisuonikirurgia Laaja ihovaurio, mutta ei lihasvauriota Ei tarvita ihokielekettä Solution. Vastaus c 3A (A = adequate eli ei tarvita kielekettä) a: 3C tarvitaan verisuonikirurgia b: Voi olla lihasvauriota 7.7 Potilaalla nilkan inversio. Ei pysty varaamaan jalalleen. Lateraalimalleoli ja siitä koko matkan varpaisiin asti aristaa. Nilkan röntgenkuvassa ei murtumaa. Mitä teet? Valitse yksi: Jalkaterän röntgen Kepit ja kotiin Päivystyksellinen MRI Solution. Vastaus a Jalkaterä ja varpaat aristaa eikä pysty varaamaan -&gt; jalkaterän rtg indikoitu 7.8 Hamstring Valitse yksi Etureiden hematooma merkki repeämästä Voi repeytyä voimakkaassa lonkan ekstensiossa Lihaksiin kuuluu m. semitendinosus, semimembranosus, quadriceps femoris Solution. Vastaus Ei mikään näistä Jos tärpin kirjoittaja on sattunut kirjoittamaan quadriceps femoris väärin ja onkin tarkoittanut biceps femoris, niin silloin c on oikein (hamstringit = m. semitendinosus, semimembranosus, biceps femoris (caput longum)). a: Takareiden hematooma viittaa hamstring-repeämään b: Voi repeytyä voimakkaassa lonkan fleksiossa (esim. liukastuminen spagaattiin) 7.9 Lonkkamurtumista paljon kysymyksiä (en muista mitkä vaihtoehdot mihinki) Ei selkeitä jaotteluita, mutta listattu erilaisia vaihtoehtoja: tässä nyt kommentteja sen suhteen onko vaihtoehto oikein vai väärin. Kuolleisuus suurta = Oikein. Kuolleisuus 1. vuoden aikana lonkkamurtuman jälkeen on 20% ja varhaiskuolevuus n. 6%. Ei heikennä elämänlaatua = Väärin. Vain noin puolella (~50%) niistä, jotka asuivat ennen murtumaa itsenäisesti kotona ja liikkuivat itsenäisesti kodin ulkopuolella, murtumaa edeltänyt toimintakyky säilyy. Ei tarvita operatiivista hoitoa enää, kun konservatiivinen hoito kehittynyt = Väärin. Lonkkamurtuman hoito on pääsääntöisesti operatiivinen (tietyissä harvoissa tilanteissa konservatiivinen) Suurin osa yli 90-vuotiailla = Väärin. Potilaiden keski-ikä on 79 vuotta (mediaani 82) Leikkauksessa 10% peroneuspareesin riski = Väärin. Enemmänkin 1% luokkaa. Miehillä yleisempää = Väärin. Naisilla yleisempää (n. 66%) 7.10 Lantiorenkaan murtuma Valitse yksi Open book-vammassa SI-nivelet hajoavat yleensä kokonaan Molemminpuolisessa ramusmurtumassa eksterni fiksaatio Ramusmurtumat tyypillisesti levytetään etukautta C-tyypin murtumassa todetaan vammautuneen puolen vertikaalinen siirtymä Solution. Vastaus d a: SI-nivel ei tyypillisesti hajoa kokonaan open bookissa, vaan osittain repeää tai venyy. b ja c: Ramusmurtumat eivät tyypillisesti vaadi fiksaatiota tai operaatiota d: C-tyypin vammoissa posteriorinen rengas on täysin instabiili ja todetaan rotationaalisen instabiliteetin lisäksi vertikaalista instabiliteettiä 7.11 Septinen nivelneste, mitä löydöksiä Valitse yksi leukosyytit yli 40.000 laktaatti yli 10 granulosyytit yli 90% kaikki oikein Solution. Vastaus c 7.12 Trokanteerinen lonkkamurtuma Valitse yksi gammanaulaus tehdään kylkiasennossa läpivalaisukontrollissa liukuruuvi-levy-yhdistelmäleikkauksen jälkeen voidaan heti sallia täyspainovaraus alueen murtumien ongelmana on heikko verenkierto joku muu Solution. Vastaus a Nämä murtumat kiinnitetään liukuruuvilevy-yhdistelmällä tai ison trokanterin yläkärjen kautta asetetulla ydinnaulalla, johon yhdistetään reisiluun päähän suunnattu liukuruuvi. Trokanteerisia murtumia ei yleensä voida hoitaa tekonivelleikkauksella. b: Väärin, sallitaan kävelytuen tai sauvojen kanssa heti c: Trokanteeriset (sarvennoisten alueen) murtumat ovat reisiluun kaulan murtumiin verrattuna paremman verenkierron alueella ja luutuvat siten hyvin "],["404.html", "Page not found", " Page not found The page you requested cannot be found (perhaps it was moved or renamed). You may want to try searching to find the page's new location, or use the table of contents to find the page you are looking for. "]]
